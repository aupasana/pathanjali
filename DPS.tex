
\section*{देविपूजास्तुतिः}

विद्याबुद्धिधनादिसर्वविभवप्राप्त्यै जगन्मङ्गलां
सर्वाभिष्टफलप्रदां स्मितमुखीं दारिद्र्यरोगापहां ।
कारयण्यामृतवर्षिनेत्रयुगलां तापत्रयध्वंसिनीं
भक्तत्राणपरायणां भगवतीं ध्यायामि सर्वेश्वरीम् ॥

अावाहयामि पुरतः स्थितदिव्यमूर्तौ हृत्स्थां सहस्रदळमार्गविनिर्गतां ताम् ।\\
पूजावसानसमयावधि तिष्ठ मातः सम्प्रार्थयामि जगदम्ब हिरण्यवर्णे ॥\\[10pt]

दिव्यासनं मणिमयं प्रददे जनन्यै चित्रैः सुचित्रितमनर्घदुकूलरम्यम् ।\\
संविश्य तत्र परिगृह्ण मया सपर्यां त्वं तां म अावह सुरेश्वरि मोक्षलक्ष्मीम् ॥\\[10pt]

दूर्वाक्षतादिसहितैः शुचिगाङ्गतोयैः पाद्यं गृहाण चरणाब्जयुगे प्रदत्तम् ।\\
यत्तोयधारणकुतूहलिनो ग्रहास्त्वां नित्यं भ्रमन्ति परितो हरिदश्वपूर्वाः ॥\\[10pt]

अर्घ्यं प्रसूनकलितं करपल्लवेषु यच्छामि ते जननि पालय भक्तमेनम् ।\\
दुःखाग्नितप्तहृदयः सदयां त्वदन्यां कां सोऽस्म्यहं शरणमर्थयितुं समर्थः ॥\\[10pt]

पात्रे सुवर्णरचितेम्ब सुरापगाया निक्षिप्य शुद्धजलमाचमनाय भक्त्या ।\\
अभ्यर्थये भगवतीं नयनस्थसूर्यचन्द्रां प्रभावलयमध्यगतामहं त्वाम् ॥\\[10pt]

अालेपनाय सुमतैलमिदं गृहीष्व चोद्वर्तनाय हरिचन्दनकुङ्कुमादीन् ।\\
स्नानाय शङ्खकलशाम्बुविमिश्रितास्ता अापो हि ते तनुमलान्यपकर्षयन्तु ॥\\[10pt]

पात्रेषु पञ्चसु पृथक्पृथगस्ति मातर्गव्यं पयोदधियुतं मधु शर्करा च ।\\
खर्जूरचूतकदलीप्रमुखं फलौघं स्नानाय ते भवतु सर्वमिदं पुरस्थम् ॥\\[10pt]

अानीय गाङ्गजलमम्ब सुधासकाशं संमिश्र्य रोचनमुखान् स्नपयामि तेऽहम् ।\\
मन्त्रांस्तवस्तवपरान् प्रपठञ्छ्रुतिस्थान्  अादित्यवद्वपुरिदं कुरु कान्तियुक्तम् ॥\\[10pt]

प्रावारयामि सुदुकूलमनन्यलभ्यमर्धोरुकं कटितटे हृदिकञ्चुकं च ।\\
सुप्रीतिरस्तु मयि ते भवतीकटाक्षनुन्ना वराभयकरा समुपैतु मां मा ॥\\[10pt]

यज्ञोपवीतमिति यत्स्मृतिषु प्रसिद्धं कर्माधिकारपरिसूचकसूत्रमेतत् ।\\
भक्त्या समर्प्य च भवामि समाधियुक्तो निःक्षुत्पिपास इह तेऽम्ब कृपाकटाक्षात् ॥\\[10pt]

केयूरमङ्गदमणिकङ्कणमेखलाद्यमङ्गेषु ते जननि भूषणमर्पयामि ।\\
स्वीकृत्य मां कुरु विभूषितमम्ब वाग्भिर्देहे च रोगरहितं सुहिरण्यरूपम् ॥\\[10pt]

अालेपनाय सुमनोहरगन्धयुक्तं श्रीचन्दनं दृषदिमर्दितमत्यमोघम् ।\\
सौवर्णपात्रनिहितं प्रददे च गन्धद्वारामिति प्राथितमन्त्रजपेन साकम् ॥\\[10pt]

त्वामर्चयामि सकलाभ्युदयाय मातर्हारिद्ररञ्जितयवै रुचिराक्षतैश्च ।\\
त्वत्पूजनस्तुतिपरा श्रुतिरादिदेश हे पुत्रकाः सततमर्चत चार्चतेति ॥\\[10pt]

गण्डे विलेपयितुमम्ब ददे हरिद्रां दारिद्र्यदुःखभयतः परिमोचयाशु ।\\
कस्तूरिकातिलकभूषितफालदेशे माङ्गल्यसूचकसुकुङ्कुममर्पयामि ॥\\[10pt]

कल्पद्रुमादपचितानि मनोहराणि पुष्पाणि सन्ति कबरीं परितस्त्वदीयाम् ।\\
दत्तास्तथापि मया तव सम्भवन्तु सन्तोषदाः सुमनसो मनसस्तु कामम् ॥\\[10pt]

श्रीखण्डगुग्गुलसिताभ्रमुखैः सुगन्धैः सन्धूपयामि जगदीश्वरि मे प्रसीद ।\\
गन्धेन तेन कलितं पुनरुक्तमस्तु लिप्तं त्वदङ्गमिह कुङ्कुमकर्दमेन ॥\\[10pt]

दीपं समुज्वलमहं प्रददे तथापि नानेन गच्छति मदीय हृदन्धकारः ।\\
विश्वेशि तावककटाक्षविनिर्गतास्ता अापः सृजन्तु मम हृत्कमले प्रकाशम् ॥\\[10pt]

स्वाद्वन्नभक्ष्यपरमान्नपयोघृतानि खर्जूरचूतकदलीं च निवेदयामि ।\\
भुक्त्वा प्रसन्नहृदया दयया सुदृष्टिमार्द्रां पुरस्थितसुते मयि पातयाशु ॥\\[10pt]

अज्ञानघोरतिमिरापगमाय भक्त्या नीराजयामि जननीं सुहिरण्यपात्रे ।\\
निक्षिप्य तूलमयवर्तिमहं घृतेन सार्द्रां यथेप्सितसिताभ्रमपि प्रदीपैः ॥\\[10pt]

कृत्वा प्रदक्षिणमहं तव दिव्यमूर्तेर्विश्वप्रदक्षिणफलं निखिलाण्डमातः ।\\
प्राप्तोऽस्मि बुद्धिमतुलामखिलागज्ञां भक्ताय मे करुणया दिश तां म अाशु ॥\\[10pt]

यत्पादपद्मसरसीरुवन्दनेन शक्रादयः स्वपदवीं महतीमवापुः ।\\
मन्वादयोऽपि भुवि भूपतयो बभूवुस्त्वां यः शुचिः प्रणमति प्रयतः स धन्यः ॥\\[10pt]

सम्प्रार्थना त्वयि ममेयमशेषविद्यामायुः शताब्दपरिमाणमरोगतां च ।\\
लक्ष्मीमपि स्थिरतरामखिलेष्टसिद्धिं वैराग्यवृद्धिमनिशं मम देहि देवि ॥\\[10pt]

श्रद्धां गुरौ त्वयि च भक्तिमचञ्चलां मे धर्मे मतिं श्रुतिपथे गतिमन्यवित्ते ।\\
नेच्छां च पापविषये विरतिं प्रदाय कीर्त्या युतं जननि कुर्विति चार्थयामि ॥\\[10pt]

अज्ञानतो यदि मया मनुजस्वभावात् पूजाविधौ सखलितमत्र कृतं क्षमस्व ।\\
पूजामिमामभिनवां हृदयाभिरामामानन्दतस्तव पदेऽम्ब समर्पयामि ॥\\[10pt]

