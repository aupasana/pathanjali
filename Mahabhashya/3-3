 भविष्यति इति अनद्यतने उपसङ्ख्यानम् ।
 भविष्यति इति अनद्यतने उपसङ्ख्यानम् कर्तव्यम् ।
 श्वः ग्रामम् गमी ।
 किम् पुनः कारणम् न सिध्यति ।
 लृटा अयम् निर्देशः कृइयते ।
 लृट् च अनद्यतने लुटा बाध्यते ।
 तेन लृटः एव विषये एते प्रत्ययाः स्युः ।
 लुटः विषये न स्युः ।
 इतरेतराश्रयम् च ।
 इतरेतराश्रयम् च भवति ।
 का इतरेतराश्रयता ।
 भविष्यत्कालेन शब्देन निर्देशः क्रियते ।
 निर्देशोत्तरकालम् च भ्भविष्यत्कालता ।
 तत् एतत् इतरेतराश्रयम् भवति ।
 इतरेतराश्रयाणि च न प्रकल्पन्ते ।
 उक्तम् वा ।
 किम् उक्तम् ।
 एकम् तावत् उक्तम् न वा अपवादस्य निमित्ताभावात् अनद्यतने हि तयोः विधानम् इति ।
 अपरम् अपि उक्तम् अव्ययनिर्देशात् सिद्धम् इति. अव्ययवता शब्देन निर्देशः करिष्यते ।
 अवर्तमाने अभूते इति ।
 सः तर्हि अव्ययवता शब्देन निर्देशः कर्तव्यः ।
 न कर्तव्यः ।
 अव्ययम् एषः भविष्यतिशब्दः न एषा भवतेः लृट् ।
 कथम् अव्ययत्वम् ।
 विभक्तिस्वरप्रतिरूपकाः च निपाताः भवन्ति इति निपातसञ्ज्ञा ।
 निपातम् अव्ययम् इति अवययसञ्ज्ञा ।
 अथ अपि भवतेः लृट् एवम् अपि अवययम् एव ।
 कथम् न व्येति इति अव्ययम् ।
 क्व पुनः न व्येति ।
 एतौ कालविशेषौ भूतवर्तमानौ ।
 स्वभावतः भविष्यति एव वर्तते ।
 यदि तत्रि न व्येति इति अव्ययम् ।
 न वा तद्विधानस्य अन्यत्र अभावात् ।
 न वा भविष्यदाधिकारेण अर्थः ।
 किम् कारणम् ।
 तद्विधानस्य अन्यत्र अभावात् ।
 ये अपि एते इतः उत्तरम् प्रत्ययाः शिष्यन्ते एते अपि एतौ कालविशेषौ न वियन्ति भूतवर्तमानौ ।
 स्वभावतः एव ते भविष्यति एव वर्तन्ते ।
 अतः उत्तरम् पठति ।
 भविष्यदधिकारस्य प्रयोजनम् यावत् पचति पुरा पचति इति अनपशब्दत्वाय ।
 यावत्पुरादिषु लड्विधिः लुटः पूर्वविप्रतिषिद्धम् । यावत्पुरादिषु लड्विधिः भवति लुटः पूर्वविप्रतिषेधेन ।
 यावत्पुरानिपातयोः लट् भवति इति अस्य अवकाशः ।
 यावत् भुङ्क्ते ।
 पुरा भुङ्क्ते ।
 लुटः अवकाशः ।
 श्वः कर्ता ।
 श्वः अध्येता ।
 इह उभयम् प्राप्नोति ।
 यावत् श्वः भुङ्क्ते ।
 पुरा श्वः भुङ्क्ते ।
 लट् भवति विप्रतिषेधेन ।
 सः तर्हि पूर्वविप्रतिषेधः वक्तव्यः ।
 न वक्तव्यः ।
 अनद्यतने लुट् इति अत्र यावत्पुरानिपातयोः लट् इति अनुवर्तिष्यते ।
 किमर्थम् इदम् उच्यते न लिप्स्यमानसिद्धिः अपि लिप्सा एव तत्र किंवृत्ते लिप्सायाम् इति एव सिद्धम् ।
 अकिंवृत्तार्थः अयम् आरम्भः ।
 यः भवताम् ओदनम् ददाति सः स्वर्गम् लोकम् गच्छति ।
 यः भवताम् ओदनम् दास्यति सः स्वर्गम् लोकम् गमिष्यति ।
 किमर्थम् क्रियायाम् उपपदे क्रियार्थायाम् ण्वुल् विधीयते न अविशेषेण विहितः ण्वुल् सः क्रियायाम् उपपदे क्रियार्थायाम् अन्यत्र च भविष्यति ।
 ण्वुलि सकर्मकग्रहणम् चोदितम् ।
 अकरमकार्थः अयम् आरम्भः ।
 आसकः व्रजति ।
 शायकः व्रजति ।
 प्रत्याख्यातम् तत् न वा धातुमात्रात् दर्शनात् ण्वुलः इति ।
 एवम् तर्हि तृजादिषु वर्तमानकालोपादानम् चोदितम् ।
 अवर्तमानकालार्थः अयम् आरम्भः ।
 तत् अपि प्रत्याख्यातम् न वा कालमात्रे दर्शनात् अन्येषाम् इति ।
 इदम् तर्हि प्रयोजनम्. अकेनोः भविष्यदाधम्र्ण्ययोः इति अत्र षष्ठ्याः प्रतिषेधः उक्तः ।
 सः यथा स्यात् ।
 एतत् अपि न अस्ति प्रयोजनम् ।
 यः एव असौ अविशेषविहितः सः यदा भविष्यति भविष्यति तदा अस्य प्रतिषेधः भविष्यति ।
 एवम् तर्हि भविष्यदधिकारविहितस्य प्रतिषेधः यथा स्यात् ।
 इह मा भूत् अङ्ग यजताम् ।
 लप्स्यन्ते अस्य याजकाः ।
 ये एनम् याजययिष्यन्ति इति ।
 न एषः भविष्यत्कालः ।
 कः तर्हि ।
 भूतकालः ।
 कथम् तर्हि भविष्यत्कालता गम्यते ।
 धातुसम्बन्धे प्रत्ययाः इति ।
 यः तर्हि न धातुसम्बन्धः ।
 इमे अस्य याजकाः ।
 इमे अस्य लावकाः इति ।
 एषः अपि भूतकालः ।
 कथम् तर्हि भविष्यत्कालता गम्यते ।
 सम्बन्धात् ।
 सः च तावत् तैः अयाजितः भवति ।
 तस्य च तावत् तैः यवाः अलूनाः भवन्ति ।
 उच्यते च ।
 इदम् तर्हि प्रयोजनम् ।
 अयम् क्रियायाम् उपप्दे क्रियार्थायाम् तुमुन् विधीयते ।
 सः विशेषविहितः सामान्यविहितम् ण्वुलम् बाधेत ।
 एतत् अपि न अस्ति प्रयोजनम् ।
 भावे तुमुन् विधीयते कर्तरि ण्वुल् ।
 तत्र कः प्रसङ्गः यत् भावे विहितः तुमुन् कर्तरि विहितम् ण्वुलम् बाधेत ।
 लृट् तर्हि बाधेत ।
 वासरूपेण भविष्यति ।
 अतः उत्तरम् पठति ।
 ण्वुलः क्रियार्थोपपदस्य पुनर्विधानम् तृजादिप्रतिषेधार्थम् ।
 ण्वुलः क्रियार्थोपपदस्य पुनर्विधानम् क्रियते ज्ञापकार्थम् ।
 किम् ज्ञाप्यम् ।
 एतत् ज्ञापयति आचार्यः क्रियायाम् उपपदे क्रियार्थायाम् वासरूपेण तृजादयः न भवन्ति इति ।
 ण्वुल् अपि तृजादिः ।
 किमर्थम् इदम् उच्यते न अविशेषेण भावे प्रत्ययाः ये विहिताः ते क्रियायाम् उपपदे क्रियार्थायाम् अन्यत्र च भविष्यन्ति ।
 भाववचनानाम् यथाविहितानाम् प्रतिपदविध्यर्थम् ।
 भाववचनानाम् यथाविहितानाम् प्रतिपदविध्यर्थः अयम् आरम्भः ।
 इदानीम् एव हि उक्तम् क्रियायाम् उपप्दे क्रियार्थायाम् वासरूपेण तृजादयः न भवन्ति इति ।
 भाववचनाः च अपि तृजादयः ।
 अस्ति प्रयोजनम् एतत् ।
 किम् तर्हि इति ।
 यथाविहिताः इति तु वक्तव्यम् ।
 किम् प्रयोजनम् ।
 इह याभ्यः प्रकृतिभ्यः येन विशेषेण भावे प्रत्ययाः विहिताः ताभ्यः प्रकृतिभ्यः तेन एव विशेषेण क्रियायाम् उपप्दे क्रियार्थायाम् यथा स्युः ।
 व्यतिकरः मा भूत् इति ।
 तत् तर्हि वक्तव्यम् ।
 न वक्तव्यम् ।
 इह भावे प्रत्ययाः भवन्ति इति इयट सिद्धम् ।
 सः अयम् एवम् सिद्धे सति यत् वचनग्रहणम् करोति तस्य एतत् प्रयोजनम् वाचकाः यथा स्युः इति ।
 यदि च याभ्यः प्रकृतिभ्यः येन विशेषेण भावे प्रत्ययाः विहिताः ताभ्यः प्रकृतिभ्यः तेन एव विशेषेण क्रियायाम् उपप्दे क्रियार्थायाम् भवन्ति ततः अमी वाचकाः कृताः स्युः ।
 अथ हि प्रकृतिमात्रात् वा स्युः प्रत्ययमात्रम् वा स्यात् न अमीवाचकाः कृताः स्युः ।
 किमर्थम् इदम् उच्यते न अविशेषेण कर्मणि अण् विहितः सः क्रियायाम् उपपदे क्रियार्थायाम् अन्यत्र च भविष्यति ।
 अणः पुनर्वचनम् अपवादविषये अनिवृत्त्यर्थम् ।
 अणः पुनर्वचनम् क्रियते अपवादविषये अनिवृत्तिः यथा स्यात् ।
 गोदायः व्रजति ।
 कम्बलदायः व्रजति इति ।
 किम् उच्यते अपवादविषये अनिवृत्तिः यथा स्यात् इति न पुनः उत्सर्गविषये प्रतिपदविध्यर्थम् स्यात् ।
 इदानीम् एव हि उक्तम् क्रियायाम् उपप्दे क्रियार्थायाम् वासरूपेण तृजादयः न भवन्ति इति ।
 अण् च अपि तृजादिः ।
 एवम् तर्हि उभयम् अनेन क्रियते ।
 अपवादविषये चानिवृत्तिः उत्सर्गविषये प्रतिपदविधानम् ।
 कथम् पुनः एकेन यत्नेन उभयम् लभ्यम् ।
 लभ्यम् इति आह ।
 कथम् ।
 कर्मग्रहणसामर्थ्यात् ।
 कथम् पुनः अन्तरेण कर्मग्रहणम् कर्मणि अण् लभ्यः ।
 वचनग्रहणम् प्रकृतम् अनुवर्तते ।
 अस्ति प्रयोजनम् एतत् ।
 किम् तर्हि इति ।
 अपर्यायेण इति तु वक्तव्यम् ।
 कदा चित् हि कर्मणि स्यात् कदा चित् क्रियायाम् उपपदे क्रियार्थायाम् इति ।
 तत् तर्हि वक्तव्यम् ।
 न वक्तव्यम् ।
 चेन सन्नियोगः करिष्यते ।
 अण् कर्मणि च ।
 किम् च अन्यत् ।
 क्रियायाम् उपपदे क्रियार्थायाम् इति ।
 एवम् अपि प्रत्येकम् उपपदसञ्ज्ञा न प्राप्नोति ।
 चेन एव सन्नियोगः करिष्यते ।
 प्रत्येकम् वाक्यपरिसमाप्तिः दृष्टा इति प्रत्येकम् उपपदसञ्ज्ञ भविष्यति ।
 शेषवचनम् किमर्थम् ।
 लृटि शेषवचनम् क्रियायाम् प्रतिपदविध्यर्थम् । लृटि शेषवचनम् क्रियते क्रियायाम् प्रतिपदविध्यर्थम् ।
 प्रतिपदविधिः यथा स्यात् ।
 अविशेषेण विधाने लृटः अभावः प्रतिषिद्धत्वात् ।
 अविशेषेण विधाने लृटः अभावः स्यात् ।
 करिष्यामि इति व्रजति ।
 हरिष्यामि इति व्रजति इति ।
 किम् कारणम् ।
 प्रतिषिद्धत्वात् ।
 इदानीम् एव हि उक्तम् क्रियायाम् उपपदे क्रियार्थायाम् वासरूपेण तृजादयः न भवन्ति इति ।
 लृट् च अपि तृजादिः ।
 अस्ति प्रयोजनम् एतत् ।
 किम् तर्हि इति ।
 साधीयः तु खलु शेषग्रहणेन क्रियार्थोपपदात् लृट् निर्भज्यते ।
 किम् कारणम् ।
 अक्रियार्थोपपदत्वात् ।
 शेषे इति उच्यते ।
 शेषः च कः ।
 यत् अन्यत् क्रियायाः क्रियार्थायाः ।
 एवम् तर्हि लृटि शेषवचनम् क्रियायाम् प्रतिपदविध्यर्थम् ।
 लृटि शेषवचनम् क्रियते क्रियायाम् प्रतिपदविधिः यथा स्यात् ।
 लृट् शेषे च ।
 करिष्यति हरिष्यति इति ।
 क्व च ।
 क्रियायाम् उपपदे क्रियार्थायाम् इति ।
 सः तर्हि चकारः कर्तव्यः ।
 न कर्तव्यः ।
 इह लृट् भवति इति इयता सिद्धम् ।
 सः अयम् एवम् सिद्धे सति यत् शेषग्रहणम् करोति तस्य एतत् प्रयोजनम् योगाङ्गम् यथा उपजायेत ।
 सति च योगाङ्गे योगविभागः करिष्यते ।
 लृट् भवति क्रियायाम् उपपदे क्रियार्थायाम् इति ।
 ततः शेषे ।
 शेषे च लृट् भवति इति ।
 सद्विधिः नित्यम् अप्रथमासमानाधिकरणे ।
 सद्विधिः अप्रथमासमानाधिकरणे नित्यम् इति वक्तव्यम् ।
 पक्ष्यन्तम् पश्य ।
 पक्ष्यमाणम् पश्य ।
 क्व तर्हि इदानीम् विभाषा ।
 प्रथमासमानाधिकरणे ।
 पाक्ष्यन् पक्ष्यति ।
 पक्ष्यमाणः पक्ष्यते ।
 योगविभागः कर्तव्यः ।
 अनद्यतने लृटः सत्स्ञ्ज्ञौ भवतः ।
 श्वः अग्नीन् आध्यास्यमानेन ।
 श्वः सोमेन यक्ष्यमाणेन ।
 ततः लुट् ।
 लुट् भवति अनद्यतने ।
 श्वः कर्ता ।
 श्वः अध्येता ।
 केन विहितस्य अनद्यतने लृटः सत्सञ्ज्ञौ उच्येते ।
 एतत् एव ज्ञापयति भवति अनद्यतने लृट् इति यत् अयम् अनद्यतने लृटः सत्स्ञ्ज्ञौ शास्ति ।
 एवम् च कृत्वा सः अपि अदोषः भवति यत् उक्तम् भविष्यति इति अनद्यतने उपसङ्ख्यानम् ।
 परिदेवने श्वस्तनीभविष्यन्त्यर्थे ।
 परिदेवने श्वस्तनीभविष्यन्त्याः अर्थे इति वक्तव्यम् ।
 इयम् नु कदा गन्ता या एवम् पादौ निदधाति ।
 अयम् नु कदा अध्येता यः एवम् अनभियुक्तः इति ।
 कालप्रकर्षात् तु उपमानम् ।
 कालप्रकर्षात् तु उपमानम् ।
 गन्ता इव इयम् गन्ता ।
 न इयम् गमिष्यति ।
 अध्येता इव अयम् अध्येता ।
 न वै तिङन्तेन उपमानम् अस्ति ।
 एवम् तर्हि अनद्यतने इव अनद्यतने इति ।
 स्पृशः उपतापे ।
 स्पृशः उपतापे इति वक्तव्यम् ।
 इह मा भूत् ।
 कम्बलस्पर्शः इति
 वाधिमत्स्यबलेषु इति वक्तव्यम् ।
 अतीसारः व्याधिः ।
 विसारः मत्स्यः ।
 बले ।
 शालसारः खदिरसारः ।
 भावे सर्वलिङ्गनिर्देशः ।
 भावे सर्वलिङ्गनिर्देशः कर्तव्यः ।
 भूतौ भवने भावे इति ।
 किम् प्रयोजनम् ।
 सर्वलिङ्गे भाङे एते प्रत्ययाः यथा स्युः इति ।
 किम् पुनः कारणम् न सिध्यति ।
 पुंलिङ्गेन अयम् निर्देशः क्रियते एकवचनेन च ।
 तेन् पुंलिङ्गे एव एकवचने च एते प्र्रत्ययाः स्युः ।
 स्त्रीनपुंसकयोः द्विवचनबहुवच्नयोः च न स्युः ।
 न अत्र निर्देशः तन्त्रम् ।
 कथम् पुनः तेन एव च नाम निर्देशः क्रियते तत् च अतन्त्रम् स्यात् ।
 तत्कारी च भवान् तद्द्वेषी च ।
 नान्तरीयकत्वात् अत्र पुंलिङ्गेन निर्देशः क्रियते एकवचनेन च ।
 अवश्यम् कया चित् विभक्त्या केन चित् च लिङ्गेन निर्देशः कर्तव्यः ।
 तत् यथा कः चित् अन्नार्थी शालिकलापम् सतुषम् सपलालम् आहरति नान्तरीयकत्वात् ।
 सः यावत् आदेयम् तावत् आदाय तुषपलालानि उत्सृजति ।
 तथा कः चित् मांसार्थी मत्स्यान् सशकलान् सकण्टकान् आहरति नान्तरीयकत्वात् ।
 सः यावत् आदेयम् तावत् आदाय शकलकण्टकान् उत्सृजति ।
 एवम् इह अपि नान्तरीयकत्वात् पुंलिङ्गेन निर्देशः क्रियते एकवचनान्तेन च ।
 न हि अत्र निर्देशः तन्त्रम् ।
 कया चित् विभक्त्या केन चित् च लिङ्गेन निर्देशः कर्तव्यः ।
 अथ वा कृभ्वस्तयः क्रियासामान्यवाचिनः क्रियाविशेषवाचिनः पचादयः ।
 यत् च अत्र पचतेः भवतिः भवति न तत् भवतेः पचतिः भवति ।
 यत् च भवतेः पचतिः भवति न तत् पचतेः भवतिः भवति ।
 किम् च पचतेः भवतिः भवति ।
 सामान्यम् ।
 किम् च भवतेः पचतिः भवति ।
 विशेषः ।
 तत् यथा उपाध्यायस्य शिष्यः मातुलस्य भागिनेयम् गत्वा आह ।
 उपाध्यायम् भवान् अभिवादयताम् इति ।
 सः गत्वा मातुलम् अभिवादयते ।
 तथा मातुलस्य भागिनेयः उपाध्यायस्य शिष्यम् गत्वा आह ।
 मातुलम् भवान् अभिवादयताम् इति ।
 सः गत्वा उपाध्यायम् अभिवादयते ।
 एवम् इह अपि पचतेः भवतौ यत् तत् निर्दिश्यते ।
 कारकग्रहणम् किमर्थम् ।
 कारकग्रहणम् अनादेशे स्वार्थविज्ञानात् ।
 कारकग्रहणम् अनादेशे स्वार्थविज्ञानात् ।
 अनिर्दिष्टार्थाः प्रत्ययाः स्वार्थे भवन्ति इति ।
 तत् यथा ।
 गुप्तिज्किद्भ्यः सन् यावादिभ्यः कन् इति ।
 एवम् इमे अपि प्रत्ययाः स्वार्थे स्युः ।
 स्वार्थे मा भूवन् कारके यथा स्युः इति एवमर्थम् इदम् उच्यते ।
 न एतत् अस्ति प्रयोजनम् ।
 विहितः प्रत्ययः स्वार्थे भावे घञ् इति ।
 तेन अत्रिप्रसक्तम् इति कृत्वा नियमार्थः अयम् विज्ञायेत ।
 अकर्तरि सञ्ज्ञायाम् एव इति ।
 अस्ति च इदानीम् कः चित् सञ्ज्ञाभूतः भावः यदर्थः विधिः स्यात् ।
 अस्ति इति आह आवाहः , विवाहः इति ।
 कैमर्थक्यात् नियमः भवति ।
 विधेयम् न अस्ति इति कृत्वा ।
 इह च अस्ति विधेयम् ।
 अकर्तरि च कारके सञ्ज्ञायाम् घञ् विधेयः ।
 तत्र अपूर्वः विधिः अस्तु नियमः अस्तु इति अपूर्वः एव विधिः भविष्यति न नियमः ।
 तत् एव तर्हि प्रयोजनम् स्वार्थे मा भूवन् इति ।
 ननु च उक्तम् विहितः प्रत्ययः स्वार्थे भावे घञ् इति इति ।
 अन्यः सः भावः बाह्यः प्रकृत्यर्थात् ।
 अनेन इदानीम् आभ्यन्तरे भावे स्यात् ।
 कः पुनः एतयोः भावयोः विशेषः ।
 उक्तः भावभेदः भाष्ये ।
 एतत् अपि न अस्ति प्रयोजनम् ।
 नञिवयुक्तम् अन्यसदृशाधिकरणे ।
 तथा हि अर्थगतिः ।
 नञ्युक्तम् इवयुक्तम् च अस्न्यस्मिन् तत्सदृशे कार्यम् विज्ञयते ।
 तथा हि अर्थः गम्यते ।
 तत् यथा ।
 अब्राह्मणम् आनय इति उक्ते ब्राह्मणसदृशम् पुरुषम् आनयति ।
 न असौ लोष्टम् आनीय कृती भवति ।
 एवम् इह अपि अकर्तरि इति कर्तृप्रतिषेधात् अन्यस्मिन् अकर्तरि कर्तृसदृशे कार्यम् विज्ञस्यते ।
 किम् च अन्यत् अकर्तृ कर्तृसदृशम् ।
 कारकम् ।
 उत्तरार्थम् तर्हि कारकग्रहणम् कर्तव्यम् ।
 परिमाणाख्यायाम् सर्वेभ्यः कारके यथा स्यात् ।
 इह मा भूत् ।
 एका तिलोच्छ्रितिः ।
 देवे सृती इति ।
 घञनुक्रमणम् अजब्विषये अवचने हि स्त्रीप्रत्ययानाम् अपि अवादविज्ञानम् इति वक्ष्यति ।
 तत् न वक्तव्यम् भवति ।
 एतत् अपि न अस्ति प्रयोजनम् ।
 अत्र अपि अकर्तरि इति एव अनुवर्तिष्यते ।
 सञ्ज्ञाग्रहणानर्थक्यम् च सर्वत्र घञः दर्शनात् ।
 सञ्ज्ञाग्रहणम् च अनर्थकम् ।
 किम् कारणम् ।
 सर्वत्र घञः दर्शनात् ।
 असञ्ज्ञायाम् अपि हि घञ् दृश्यते ।
 कः भवता दायः दत्तः ।
 कः भवता लाभः लब्धः इति ।
 यदि सञ्ज्ञाग्रहणम् न क्रियते अतिप्रसङ्गः भवति ।
 कृतः कटः इति अत्र कारः कट इति प्राप्नोति ।
 अतिप्रसङ्गः इति चेत् अभिधानलक्षणत्वात् प्रत्ययस्य सिद्धम् ।
 अतिप्रसङ्गः इति चेत् तत् न ।
 किम् कारणम् ।
 अभिधानलक्षणत्वात् प्रत्ययस्य सिद्धम् ।
 अभिधानलक्षणाः कृत्तद्धितसमादाः ।
 अनभिधानात् न भविष्यन्ति ।
 सर्वग्रहणम् किमर्थम् ।
 सर्वेभ्यः धातुभ्यः घञ् यथा स्यात् अजपोः अपि विषये ।
 एकः तण्डुलनिश्चायः ।
 द्वौ शूर्पनिष्पावौ ।
 सर्वग्रहणम् अनर्थकम् परिमाणाख्यायम् इति सिद्धत्वात् ।
 सर्वग्रहणम् अनर्थकम् ।
 किम् कारणम् ।
 परिमाणाख्यायम् इति सिद्धत्वात् ।
 परिमाणाख्यायम् इति एव घञ् सिद्धः अजपोः अपि विषये ।
 न अर्थः सर्वग्रहणेन ।
 अस्ति अन्यत् एतस्य वचने प्रयोजनम् ।
 किम् ।
 एकः पाकः द्वौ पाकौ त्रयः पाकाः इति ।
 पूर्वेण अपि एतत् सिद्धम् ।
 न सिध्यति ।
 सञ्ज्ञायाम् इति पूर्वः योगः ।
 न च एषा सञ्ज्ञा ।
 प्रत्याख्यायते सञ्ज्ञाग्रहणम् ।
 अथ अपि क्रियते एवम् अपि न दोषः ।
 अजौ अपि सञ्ज्ञायाम् एव ।
 यथाजातीयकः उत्सर्गः तथाजातीयकेन अपवादेन भवितव्यम् ।
 उत्तरार्थम् तर्हि ।
 इङः च सर्वेभ्यः अपि यथा स्यात् ।
 ननु च अयम् इङ् एकः एव वण्टरण्डाकल्पः ।
 सर्वेषु साधनेषु यथा स्यात् ।
 उपेत्य अधीयते तस्मात् अध्यायः ।
 अधीयते तस्मिन् अध्यायः ।
 अध्यायन्यायायोद्यावसंहारावायाः च इति एतत् निपातनम् न कर्तव्यम् भवति ।
 एतत् अपि न अस्ति प्रयोजनम् ।
 क्रियते न्यासे एव ।
 उत्तराऋथम् एव तर्हि वक्तव्यम् ।
 कर्मव्यतिहारे णच् स्त्रियाम् इति सर्वेभ्यः यथा स्यात् ।
 एतत् अपि न अस्ति प्रयोजनम् ।
 वक्ष्यति एतत् ।
 कर्मव्यतिहारे स्त्रीग्रहणम् व्यतिपाकार्थम् ।
 पृथक् ग्रहणम् बाधकबाधनार्थम् ।
 व्यावचोरीव्यावचर्च्यर्थम् ।
 तत्र व्यतीक्षादिषु दोषः ।
 सिद्धम् तु प्रकृते स्त्रीग्रहणे णज्ग्रहणम् णिज्ग्रहणम् च इति ।
 उत्तरार्थम् तर्हि अभिविधौ भावे इनुण् सर्वेभ्यः यथा स्यात् ।
 सांराविणम् ।
 एतत् अपि न अस्ति प्रयोजनम् ।
 वक्ष्यति एतत् ।
 अभिविधौ भावग्रहणम् नपुंसके क्तादिनिवृत्त्यर्थम् ।
 पृथक् ग्रहणम् बाधकबाधार्थम् ।
 न तु ल्युट् इति ।
 इदम् तर्हि प्रयोजनम् ।
 प्रकृत्याश्रयः यः अपवादः तस्य बाधनम् यथा स्यात् ।
 अर्थाश्रयः यः अपवादः तस्य बाधनम् मा भूत् ।
 एका तिलोच्छ्रितिः द्वे सृती इति ।
 घञनुक्रमणम् अजब्विषये ।
 अवचने हि स्त्रीप्रत्ययानाम् अपि अपवादविज्ञानम् इति चोदयिष्यति ।
 तत् न वक्तव्यम् भवति ।
 घञनुक्रमणम् अजब्विषये ।
 घञनुक्रमणम् अजब्विषये इति वक्तव्यम् ।
 अवचने हि स्त्रीप्रत्ययानाम् अपि अपवादविज्ञानम् ।
 अनुच्यमाने हि एतस्मिन् स्त्रीप्रत्ययानाम् अपि अपवादः अयम् विज्ञयेत ।
 एका तिलोच्छ्रितिः द्वे सृती इति । दारजारौ कर्तरि णिलुक् च ।
 दारजारौ कर्तरि वक्तव्यौ णिलुक् च वक्तव्यः ।
 दारयन्ति इति दाराः ।
 जरयन्ति इति जाराः ।
 करणे वा ।
 करणे वा वक्तव्यौ ।
 दीर्यते तैः दाराः ।
 जीर्यन्ति तैः जाराः ।
 इङः च इति अपादाने स्त्रियाम् उपसङ्ख्यानम् तदन्तात् च वा ङीष् ।
 इङः च इति अत्र अपादाने स्त्रियाम् उपसङ्ख्यानम् कर्तव्यम् तदन्तात् च वा ङीष् वक्तव्यः ।
 उपेत्य अधीयते तस्याः उअपाध्यायी उपाध्याया ।
 शृ̄ वायुवर्णनिवृतेषु ।
 शृ̄ इति एतस्मात् वायुवर्णनिवृतेषु घञ् वक्तव्यः ।
 शारः वायुः ।
 शारः वर्णः ।
 गौः इव अकृतनीशारः प्रायेण शिशिरे कृशः ।
 समि मुष्टौ इति अनर्थकम् वचनम् परिमाणाख्यायाम् इति सिद्धत्वात् ।
 समि मुष्टौ इति एतत् वचनम् अनर्थकम् ।
 किम् कारणम् ।
 परिमाणाख्यायाम् इति सिद्धत्वात् ।
 परिमाणाख्यायाम् इति एव सिद्धम् ।
 अपरिमाणार्थम् तु ।
 अपरिमाणार्थम् तु अयम् आरम्भः ।
 मल्लस्य सङ्ग्राहः मुष्टिकस्य सङ्गाहः इति ।
 उद्ग्राभिनिग्राभौ च छन्दसि स्रुगुद्यमननिपातनयोः ।
 उद्ग्राभः निब्राभः इति इमौ शब्दौ छन्दसि वक्तव्यौ स्रुगुद्यमननिपातनयोः ।
 उद्ग्राभम् च निग्राभम् च ब्रह्म देवाः अवीवृधन् ।
 स्त्रीग्रहणम् किमर्थम् ।
 कर्मव्यतिहारे स्त्रीग्रहणम् व्यतिपाकार्थम् । कर्मव्यतिहारे स्त्रीग्रहणम् क्रियते व्यतिपाकार्थम् ।
 इह मा भूत् ।
 व्यतिपाकः वर्तते इति ।
 अथ किमर्थम् पृथक् ग्रहणम् ।
 पृथक् ग्रहणम् बाधकबाधनार्थम् ।
 पृथक् ग्रहणम् क्रियते बाधकबाधनार्थम् ।
 ये तस्य बाधकाः तद्बाधनार्थम् ।
 किम् प्रयोजनम् ।
 व्यावचोरीव्यावचर्च्यर्थम् । व्यावचोरी वर्तते ।
 व्यावचर्ची वर्तते ।
 तत्र व्यतीक्षादिषु दोषः ।
 तत्र व्यतीक्षादिषु दोषः भवति ।
 व्यतीक्षा वर्तते ।
 व्यतीहा वर्तते ।
 सिद्धम् तु प्रकृते स्त्रीग्रहणे णज्ग्रहणम् णिज्ग्रहणम् च ।
 सिद्धम् एतत् ।
 कथम् ।
 प्रकृते एव स्त्रीग्रहणे अयम् योगः कर्तव्यः ।
 स्त्रियाम् क्तिन् ।
 ततः कर्मव्यतिहारे णच् ।
 ततः णिचः ।
 भावग्रहणम् किमर्थम् ।
 अभिविधौ भावग्रहणम् नपुंसके क्तादिनिवृत्त्यर्थम् ।
 अभिविधौ भावग्रहणम् क्रियते नपुंसके क्तादिनिवृत्त्यर्थम् ।
 नपुंसकलिङ्गे क्तादयः मा भूवन् इति ।
 अथ किमर्थम् पृथक् ग्रहणम् ।
 पृथक् ग्रहणम् बाधकबाधार्थम् ।
 पृथक् ग्रहणम् क्रियते बाधकबाधार्थम् ये तस्य बाधकाः तद्बाधनार्थम् ।
 न तु ल्युटः । ल्युटः तु बाधनम् न इष्यते ।
 सङ्कूटनम् इति एव भवति ।
 अज्विधौ भयस्य उपसङ्ख्यानम् ।
 अज्विधौ भयस्य उपसङ्ख्यानम् कर्तव्यम् ।
 भयम् ।
 अत्यल्पम् इदम् उच्यते भयस्य इति ।
 भयादीनाम् इति वक्तव्यम् इह अपि यथा स्यात् भयम् वर्षम् ।
 किम् प्रयोजनम् ।
 नपुंसके क्तादिनिवृत्त्यर्थम् ।
 नपुंसकलिङ्गे क्तादयः मा भूवन् इति ।
 कल्पादिभ्यः च प्रतिषेधः ।
 कल्पादिभ्यः च प्रतिषेधः वक्तव्यः ।
 कल्पः अर्थः मन्त्रः ।
 जवसवौ छन्दसि ।
 जवसवौ छन्दसि वक्तव्यौ ।
 ऊर्वोः अस्तु मे जवः ।
 अयम् मे पञ्चौदनः सवः ।
 किमर्थम् निष्पूर्वात् चिनोतेः अप् विधीयते न अचा एव सिद्धम् ।
 न हि अस्ति विशेषः निष्पूर्वात् चिनोतेः अपः वा अचः वा ।
 तत् एव रूपम् सः एव स्वरः ।
 न सिध्यति ।
 हस्तादाने चेः घञ् प्राप्तः ।
 तद्बाधनार्थम् ।
 अतः उत्तरम् पठति ।
 अब्विधौ निश्चिग्रहणम् अनर्थकम् स्तेयस्य घञ्विधौ प्रतिषेधात् ।
 अब्विधौ निश्चिग्रहणम् अनर्थकम् ।
 किम् कारणम् ।
 स्तेयस्य घञ्विधौ प्रतिषेधात् ।
 स्तेयस्य घञ्विधौ प्रतिषेधः उच्यते ।
 निष्पूर्वः चिनोतिः स्तेये वर्तते ।
 अस्तेयार्थम् तर्हि इदम् वक्तव्यम् ।
 निष्पूर्वात् चिनोतेः अस्तेये यथा स्यात् ।
 अस्तेयार्थम् इति चेत् न अनिष्टत्वात् ।
 अस्तेयार्थम् इति चेत् तत् न ।
 किम् कारणम् ।
 अनिष्टत्वात् ।
 न निष्पूर्वात् चिनोतेः अस्तेये अप् इष्यते ।
 किम् तर्हि घञ् एव इष्यते ।
 एवम् तर्हि सिद्धे सति यत् निष्पूर्वात् चिनोतेः अपम् शास्ति तत् ज्ञापयति आचार्यः यत् तत् अन्तः थाथघञ्क्ताजबितृकाणाम् इति तत् निष्पूर्वात् चिनोतेः न भवति इति ।
 किम् एतस्य ज्ञापने प्रयोजनम् ।
 निश्चयः ।
 एषः स्वरः सिद्धः भवति ।
 वशिरण्योः च उपसङ्ख्यानम् ।
 वशिरण्योः च उपसङ्ख्यानम् ।
 सः वशम् सैन्धवम् ।
 धनञ्जयः रणे रणे ।
 घञर्थे कविधानम् स्थास्नापाव्यधिहनियुध्यर्थम् ।
 घञर्थे कः विधेयः ।
 किम् प्रयोजनम् ।
 स्थास्नापाव्यधिहनियुध्यर्थम् ।
 स्था ।
 प्रतिष्ठन्ते अस्मिन् धान्यानि इति प्रस्थः ।
 प्रस्थे हिमवतः श्र्ङ्गे ।
 स्था ।
 स्ना ।
 प्रस्नान्ति तस्मिन् इति प्रस्नः ।
 स्ना ।
 पा ।
 प्रपिबन्ति अस्याम् इति प्रपा ।
 पा ।
 व्यधि ।
 आविध्यन्ति तेन आविधम् ।
 व्यधि ।
 हनि ।
 विघ्नन्ति तस्मिन् मनांसि विघ्नः ।
 हनि ।
 युधि ।
 आयुध्यन्ते तेन आयुधम् ।
 कस्मात् अयम् कः विधीयते ।
 हन्तेः इति आह ।
 तत् हन्तिग्रहणम् कर्तव्यम् ।
 न कर्तव्यम् ।
 प्रकृतम् अनुवर्तते ।
 क्व प्रकृतम् ।
 हनः च वधः ।
 तत् वै अनेकेन निपातनेन व्यवच्छिन्नम् न शक्यम् अनुवर्तयितुम् ।
 न एतानि निपातनानि ।
 हन्तेः एते आदेशाः ।
 यदि आदेशाः घनस्वरः न सिध्यति ।
 घनः ।
 सन्तु तर्हि निपातनानि ।
 ननु च उक्तम् तत् वै अनेकेन निपातनेन व्यवच्छिन्नम् न शक्यम् अनुवर्तयितुम् इति ।
 सम्बन्धम् अनुवर्तिष्यते ।
 अथ वा पुनः सन्तु आदेशाः ।
 ननु च उक्तम् स्वरः न सिध्यति इति ।
 न एषः दोषः ।
 अकारान्तः आदेशः ।
 अथ यदा इषीकया स्तम्बः हन्यते कथम् तत्र भवितव्यम् ।
 के चिद् तावत् आहुः ।
 स्तम्बघ्ना इति भवितव्यम् ।
 अपरे आहुः स्तम्बहेतिः इति भवितव्यम् ।
 ऊतियूतिजूतिसातिहेतिकीर्तयः च इति निपातनम् इति ।
 अपरे आहुः ।
 स्तम्बहननीइति भवितव्यम् इति ।
 वक्ष्यति एतत् ।
 अजब्भ्याम् स्त्रीईखलनाः ।
 स्त्रियाः खलनौ विप्रतिषेधेन इति ।
 यजादिभ्यः नस्य ङित्त्वे सम्प्रसारणप्रतिषेधः ।
 यजादिभ्यः नस्य ङित्त्वे सम्प्रसारणप्रतिषेधः वक्तव्यः ।
 प्रश्नः इति ।
 एवन् तर्हि आङित् करिष्यते ।
 अङिति गुणप्रतिषेधः ।
 यदि अङित् गुणप्रतिषेधः वक्तव्यः ।
 विश्नः इति ।
 सूत्रम् च भिद्यते ।
 यथान्यासम् एव अस्तु ।
 ननु च उक्तम् यजादिभ्यः नस्य ङित्त्वे सम्प्रसारणप्रतिषेधः इति ।
 न एषः दोषः ।
 निपातनात् एतत् सिद्धम् ।
 किम् निपातनम् ।
 प्रश्ने च आसन्नकाले इति ।
 स्त्रियाम् क्तिन् आबादिभ्यः च ।
 स्त्रियाम् क्तिन् इति अत्र आबादिभ्यः च इति वक्तव्यम् ।
 आप्तिः राद्धिः दीप्तिः ।
 निष्ठायाम् वा सेटः अकारवचनात् सिद्धम् ।
 अथ वा निष्ठायाम् सेटः अकारः भवति इति वक्तव्यम् ।
 यदि निष्ठायाम् सेटः अकारः भवति इति उच्यते स्रंसा ध्वंसा इति न सिध्यति ।
 स्रस्तिः ध्वस्तिः इति प्राप्नोति ।
 किम् पुनः इदम् परिगणनम् त्रयः एव आबादयः आहोस्वित् उदाहरणमात्रम् ।
 किम् च अतः ।
 यदि परिगणनम् भेदः भवति ।
 अथ उदाहरणमात्रम् न अस्ति भेदः ।
 स्रस्ति ध्वस्तिः इति एव भवितव्यम् ।
 स्थादिभ्यः सर्वापवादप्रसङ्गः ।
 स्थादिभ्यः सर्वापवादः क्तिन् प्राप्नोति ।
 सः यथा एव अङम् बाधते एवम् ण्वुलिञौ अपि बाधेत ।
 काम् त्वम् स्थायिकाम् अस्थाः ।
 काम् स्थायिम् ।
 सिद्धम् तु अङ्विधाने स्थादिप्रतिषेधात् ।
 सिद्धम् एतत् ।
 कथम् ।
 अङ्विधाने एव स्थादिप्रतिषेधः वक्तव्यः ।
 प्रतिषिद्धे तस्मिन् क्तिन् एव भविष्यति ।
 सिध्यति ।
 सूत्रम् तर्हि भिद्यते ।
 यथान्यासम् एव अस्तु ।
 ननु च उक्तम् स्थादिभ्यः सर्वापवादप्रसङ्गः इति ।
 न एषः दोषः ।
 पुरस्तात् अपवादाः अनन्तरान् विधीन् बाधन्ते इति एवम् अयम् स्त्रियाम् क्तिन् अङम् बाधिष्यते ।
 ण्वुलिञौ न बाधिष्यते ।
 श्रुतिजिषिस्तुभ्यः करणे ।
 श्रुतिजिषिस्तुभ्यः करणे क्तिन् वक्तव्यः ।
 श्रूयते अनया श्रुतिः ।
 इज्यते अनया इष्टिः ।
 इष्यते अनया इष्टिः ।
 स्तूयते अनया स्तुतिः ।
 ग्लाज्याहाभ्यः निः ।
 ग्लाज्याहाभ्यः निः वक्तव्यः ।
 ग्लानिः ज्यानिः हानिः ।
 क्यब्विधिः अधिकरणे च ।
 क्यब्विधिः अधिकरणे च इति वक्तव्यम् ।
 समजन्ति तस्याम् समज्या ।
 कृञः श च इति वावचनम् क्तिनर्थम् ।
 कृञः श च इति वावचनम् कर्तव्यम् क्तिन् अपि यथा स्यात् ।
 कृतिः ।
 किम् निपात्यते ।
 इषेः शे यगभावः ।
 अत्यल्पम् इदम् उच्यते इच्छा इति ।
 इच्छापरिचर्यापरिसर्यामृगयाटाट्यानाम् निपातनम् कर्तव्यम् ।
 जागर्तेः अकारः वा ।
 जागर्य जागरा ।
 भिदा विदारणे ।
 भिदा विदारणे इति वक्तव्यम् ।
 भित्तिः अन्या ।
 छिधा द्वैधीकरणे ।
 छिधा द्वैधीकरणे इति वक्तव्यम् ।
 छित्तिः अन्या ।
 आरा शस्त्र्याम् ।
 आरा शस्त्र्याम् इति वक्तव्यम् ।
 आर्तिः अन्या ।
 धारा प्रपाते ।
 धारा प्रपाते इति वक्तव्यम् ।
 धृतिः अन्या ।
 गुहा गिर्योषध्योः । गुहा गिर्योषध्योः इति वक्तव्यम् ।
 गूढिः अन्या
 किमर्थः चकारः ।
 स्वरार्थः ।
 चितः अन्तः उदात्तः भवति इति अन्तोदात्तत्वम् यथा स्यात् ।
 न एतत् अस्ति प्रयोजनम् ।
 उदात्तः इति वर्तते भूवीराः उदात्तः इति ।
 यदि उदात्तः इति वर्तते वजयजोः भावे क्यप् किमर्थः पकारः ।
 तुगर्थः ।
 ह्रस्वस्य पिति कृति तुक् इति ।
 उदात्तः इति वर्तते ।
 एवम् अपि कुतः एतत् तदन्तस्य उदात्तत्वम् भविष्यति न पुनः आदेः इति ।
 उदात्तः इति अनुवर्तनसामर्थ्यात् यस्य अप्राप्तः स्वरः तस्य भवति ।
 कस्य च अप्राप्तः ।
 अन्त्यस्य ।
 सामान्यग्रहणाविघातार्थः तर्हि ।
 क्व सामान्यग्रहणाविघातार्थेन अर्थः ।
 युवोः अनाकौ इति ।
 एतत् अपि न अस्ति प्रयोजनम् ।
 वक्ष्यति एतत् ।
 सिद्धम् तु युवोः अनुनासिकवचनात् इति ।
 युच्प्रकरणे घट्टिवन्दिविधिभ्यः च उपसङ्ख्यानम् ।
 युच्प्रकरणे घट्टिवन्दिविधिभ्यः च उपसङ्ख्यानम् कर्तव्यम् ।
 घट्टना वन्दना वेदना ।
 इषेः अनिच्छार्थस्य ।
 इषेः अनिच्छार्थस्य इति वक्तव्यम् ।
 अन्विष्यते अन्वेषणा ।
 परेः वा ।
 परेः वा इति वक्तव्यम् ।
 अन्याम् परीष्टिम् चर ।
 अन्याम् पर्येषणाम् चर ।
 धात्वर्तनिर्देशे ण्वुल् ।
 धात्वर्तनिर्देशे ण्वुल् वक्तव्यः ।
 का नाम आसिका अन्येषु ईहमानेषु ।
 का नाम् शायिका अन्येषु अधीयानेषु ।
 इक्श्तिपौ धातुनिर्देशे ।
 इक्श्तिपौ इति एतौ प्रत्ययौ धातुनिर्देशे वक्तव्यौ ।
 पचेः ब्रूहि ।
 पचतेः ब्रूहि ।
 वर्णात् कारः ।
 वर्णात् कारप्रत्ययः वक्तव्यः ।
 अकारः इकारः ।
 रात् इफः ।
 रात् इफः वक्तव्यः ।
 रेफः ।
 मत्वर्थात् छः ।
 मत्वर्थात् छः वक्तव्यः ।
 मत्वर्थीयः ।
 इण् अजादिभ्यः ।
 इण् अजादिभ्यः वक्तव्यः ।
 आजिः आतिः आदिः ।
 इञ् वपादिभ्यः ।
 इञ् वपादिभ्यः वक्तव्यः ।
 वापिः वासिः वादिः ।
 इक् कृष्यादिभ्यः ।
 इक् कृष्यादिभ्यः वक्तव्यः ।
 कृषिः किरिः गिरिः ।
 सम्पदादिभ्यः क्विप् ।
 सम्पदादिभ्यः क्विप् वक्तव्यः ।
 सम्पत् विपत् प्रतिपत् आपत् परिषत् ।
 कृतः बहुलम् इति वक्तव्यम् पादहारकाद्यर्थम् ।
 पादाभ्याम् ह्रियते पादहारकः ।
 गले चोप्यते गलेचोपकः ।
 श्वः अग्नीन् आधास्यमानेन ।
 श्वः सोमेन यक्ष्यमाणेन ।
 गोचरादीनाम् अग्रहणम् प्रायवचनात् यथा कषः निकषः इति ।
 गोचरादीनाम् ग्रहणम् शक्यम् अकर्तुम् ।
 घञ् कस्मात् न भवति ।
 प्रायवचनात् यथा कषः निकषः इति प्रायवचनात् घञ् न भवति ।
 घञ्विधौ अवहाराधारावायानाम् उपसङ्ख्यानम् ।
 घञ्विधौ अवहाराधारावायानाम् उपसङ्ख्यानम् कर्तव्यम् ।
 अवह्रियन्ते अस्मिन् अवहारः ।
 आध्रियन्ते अस्मिन् आधारः ।
 एत्य एतस्मिन् वयन्ति आवायः ।
 किमर्थम् इदम् उच्यते न हलः च इति एव सिद्धम् ।
 अनुदके इत् वक्ष्यामि इति ।
 इह मा भूत् ।
 उदकोदञ्चनः ।
 उदङ्कः अनुदकग्रहणानर्थक्यम् च प्रायवचनात् यथा गोदोहनः प्रसाधनः इति ।
 उदङ्कः अनुदकग्रहणम् च अनर्थकम् ।
 घञ् कस्मात् न भवति ।
 प्रायवचनात् यथा गोदोहनः प्रसाधनः इति ।
 डः वक्तव्यः ।
 आखः ।
 डरः वक्तव्यः ।
 आखरः ।
 इकः वक्तव्यः ।
 आखनिकः ।
 इकवकः वक्तव्यः ।
 आखनिकवकः ।
 अजब्भ्याम् स्त्रीखलनाः ।
 अजब्भ्याम् स्त्रीखलनाः भवन्ति विप्रतिषेधेन ।
 अजपोः अवकाशः चयः लवः ।
 स्त्रीप्रत्ययानाम् अवकाशः कृतिः हृतिः ।
 इह उभयम् प्राप्नोति ।
 चितिः स्तुतिः ।
 खलः अवकाशः ईषद्भेदः सुभेदः ।
 अजपोः सः एव ।
 इह उभयम् प्राप्नोति ।
 ईषच्चयः सुचयः ईषल्लवः सुलवः ।
 अनस्य अवकाशः इध्मप्रव्रश्चनः ।
 अजपोः सः एव ।
 इह उभयम् प्राप्नोति ।
 पलाशचयनः अविलवनः ।
 स्त्रीखलनाः भवन्ति विप्रतिषेधेन ।
 स्त्रियाः खलनौ विप्रतिषेधेन ।
 स्त्रियाः खलनौ भवतः विप्रतिषेधेन ।
 स्त्रीप्रत्ययानाम् अवकाशः कृतिः हृतिः ।
 खलः अवकाशः ईषद्भेदः सुभेदः ।
 इह उभयम् प्राप्नोति ।
 ईषद्भेदा सुभेदा ।
 अनस्य अवकाशः इध्मप्रव्रश्चनः ।
 स्त्रीप्रत्ययानाम् सः एव ।
 इह उभयम् प्राप्नोति ।
 सक्तुधानी तिलपीडनी ।
 खलनौ भवतः विप्रतिषेधेन ।
 Kआ१५७.२-७; रो-३,३४५-३४६; भा-१/७) खल् कर्तृकरणयोः च्व्यर्थयोः ।
 Kआ१५७.२-७; रो-३,३४५-३४६; भा-२/७) खल् कर्तृकरणयोः च्व्यर्थयोः इति वक्तव्यम् ।
 Kआ१५७.२-७; रो-३,३४५-३४६; भा-३/७) अनाढ्येन भवता ईषदाढ्येन शक्यम् भवितुम् ईषदाढ्यम्भवम् भवता ।
 Kआ१५७.२-७; रो-३,३४५-३४६; भा-४/७) दुराढ्यम्भवम् स्वाढ्यम्भवम् ।
 Kआ१५७.२-७; रो-३,३४५-३४६; भा-५/७) कर्तृकर्मग्रहणम् च उपपदसञ्ज्ञार्थम् । कर्तृकर्मग्रहणम् च उपपदसञ्ज्ञार्थम् द्रष्टव्यम् ।
 Kआ१५७.२-७; रो-३,३४५-३४६; भा-६/७) द्वेष्यम् विजानीयात् अभिधेययोः इति ।
 Kआ१५७.२-७; रो-३,३४५-३४६; भा-७/७) तत् आचार्यः सुहृत् भूत्वा अन्वाचष्टे कर्तृकर्मग्रहणम् च उपपदसञ्ज्ञार्थम् इति
 भाषायाम् शासियुधिदृशिधृषिभ्यः युच् ।
 भाषायाम् शासियुधिदृशिधृषिभ्यः युच् वक्तव्यः ।
 दुःशासनः दुर्योधनः दुर्दर्शनः दुर्धर्षणः ।
 मृषेः च इति वक्तव्यम् ।
 दुर्मर्षणः ।
 वत्करणम् किमर्थम् ।
 वर्तमानसामीप्ये वर्त्मानाः वा इति इयति उच्यमाने वर्तमाने ये प्रत्ययाः विहिताः वर्तमानसामीप्ये धातुमात्रात् स्युः ।
 वत्करणे पुनः क्रियमाणे न दोषः भवति ।
 यदि च याभ्यः प्रकृतिभ्यः येन विशेषेण वर्तमाने प्रत्ययाः विहिताः ताभ्यः प्रकृतिभ्यः तेन एव विशेषेण वर्तमानसामीप्ये भवन्ति ततः अमीवर्तमानवत् कृताः स्युः ।
 अथ हि प्रकृतिमात्रात् वा स्युः प्रत्ययमात्रम् वा स्यात् न अमीवर्तमानवत् कृताः स्युः ।
 इह वर्तमानसामीप्ये वर्तमानवत् वा इति उक्त्वा लोट् एव उदाह्रियते ।
 यदि पुनः वा लट् भवति इति एव उच्येत ।
 अतः उत्तरम् पठति ।
 वर्तमानसामीप्ये वर्तमानवद्वचनम् शत्राद्यर्थम् ।
 वर्तमानसामीप्ये वर्तमानवद्वचनम् क्रियते शत्राद्यर्थम् ।
 शत्राद्यर्थः अयम् आरम्भः ।
 एषः अस्मि पचन् ।
 एषः अस्मि पचमानः इति ।
 न एतत् अस्ति प्रयोजनम् ।
 लडादेशौ शतृशानचौ ।
 तत्र वा लट् भवति इति एव सिद्धम् ।
 यौ तर्हि अलडादेशौ ।
 एषः अस्मि पवमानः ।
 एषः अस्मि यजमानः ।
 यौ च अपि लडादेशौ तौ अपि प्रयोजयतः ।
 वर्तमानविहितस्य लटः शतृशानचौ उच्येते ।
 अविशेषेण विहितः च अयम् योगः ।
 शत्राद्यर्थम् इति खलु अपि उच्यते ।
 बहवः च शत्रादयः ।
 एषः अस्मि अलङ्करिष्णुः ।
 एषः अस्मि प्रजनिष्णुः ।
 आशंसा नाम भविष्यत्काला ।
 आशंसायाम् भूतवदतिदेशे लङ्लिटोः प्रतिषेधः ।
 आशंसायाम् भूतवदतिदेशे लङ्लिटोः प्रतिषेधः वक्तव्यः ।
 न वा अपवादस्य निमित्ताभावात् अनद्यतने हि तयोः विधानम् ।
 न वा वक्तव्यः ।
 किम् कारणम् ।
 अपवादस्य निमित्ताभावात् ।
 न अत्र अपवादस्य निमित्तम् अस्ति ।
 कथम् ।
 अनद्यतने हि तयोः विधानम् ।
 अनद्यतने हि तौ विधीयेते लङ्लिटौ ।
 न च अत्र अनद्यतनः कालः विवक्षितः ।
 कः तर्हि ।
 भूतकालसामान्यम्
 आशंसासम्भावनयोः अविशेषात् तद्विधानस्य अप्राप्तिः । आशंसा सम्भावनम् इति अविशिष्टौ एतौ अर्थौ ।
 आशंसासम्भावनयोः अविशेषात् तद्विधानस्य अप्राप्तिः ।
 आशंसायाम् ये विधीयन्ते ते सम्भावने अपि प्राप्नुवन्ति ।
 ये च सम्भावने विधीयन्ते ते आशंसायाम् अपि प्राप्नुवन्ति ।
 किम् तर्हि उच्यते अप्राप्तिः इति ।
 न साधीयः प्राप्तिः भवति ।
 इष्टा व्यवस्था न प्रकल्पेत ।
 न सर्वे सर्वत्र इष्यन्ते ।
 न वा सम्भावनावयवत्वात् आशंसायाः ।
 न वा एषः दोषः ।
 किम् कारणम् ।
 सम्भावनावयवत्वात् आशंसायाः ।
 सम्भावनावयवात्मिका आशंसा ।
 आशंसा नाम प्रधारितः अर्थः अभिनीतः च अनभिनीतः च ।
 सम्भावनम् नाम प्रधारितः अर्थः अभिनीतः एव. अर्थासन्देहः वा अलमर्थत्वात् सम्भावनस्य ।
 अथ वा अर्थासन्देहः एव पुनः अस्य ।
 किम् कारणम् ।
 अलमर्थत्वात् सम्भावनस्य ।
 सम्भावने आलमर्थ्यम् गम्यते आसंशायाम् पुनः अनालमर्थ्यम् ।
 आचार्यप्रवृत्तिः ज्ञापयति सम्भावने अपि अनालमर्थ्यम् गम्यते इति यत् अयम् सम्भावने अलम् इति आह ।
 तस्मात् सुष्ठु उच्यते न वा सम्भावनावयवत्वात् आशंसायाः इति ।
 क्षिप्रवचने लृअः आशंसावचने लिङ् विप्रतिषेधेन ।
 क्षिप्रवचने लृअः आशंसावचने लिङ् भवति विप्रतिषेधेन ।
 क्षिप्रवचने लृट् भवति इति अस्य अवकाशः ।
 उपाध्यायः चेत् आगतः क्षिप्रम् अध्येष्यामहे ।
 आशंसावचबे लिङ् भवति इति अस्य अवकाशः ।
 उपाध्यायः चेत् आगतः आशंसे युक्तः अधीयीय ।
 इह उभयम् प्राप्नोति ।
 उपाध्यायः चेत् आगतः आशंसे क्षिप्रम् अधीयीय ।
 लिङ् भवति विप्रतिषेधेन ।
 अनिष्पन्ने निष्पन्नशब्दः शिष्यः अनिष्पन्नत्वात् ।
 अनिष्पन्ने निष्पन्नशब्दः शिष्यः शासितव्यः ।
 किम् कारणम् ।
 अनिष्पन्नत्वात् ।
 देवः चेत् वृष्टः निष्पन्नाः शालयः ।
 तत्र भवितव्यम् सम्पत्स्यन्ते शालयः इति ।
 सिद्धम् तु भविष्यत्प्रतिषेधात् ।
 सिद्धम् एतत् ।
 कथम् ।
 भविष्यत्प्रतिषेधात् ।
 यत् लोकः भविष्यद्वाचिनः शब्दस्य प्रयोगम् न मृष्यति ।
 कः चित् आह ।
 देवः चेत् वृष्टः सम्पत्स्यन्ते शालयः इति ।
 सः उच्यते ।
 मा एवम् वोचः ।
 सम्पन्नाः शालयः इति एवम् ब्रूहि ।
 हेतुभूतकालसम्प्रेक्षितत्वात् वा ।
 हेतुभूतकालसम्प्रेक्षितत्वात् वा पुनः सिद्धम् एतत् ।
 हेतुभूतकालम् वर्षम् वर्षाकाला च क्रिया ।
 यदि तर्हि निष्पन्नः अर्थः किम् निष्पन्नकार्याणि न क्रियन्ते ।
 कानि ।
 भोजनादीनि ।
 अन्यत् इदानीम् एतत् उच्यते किम् निष्पन्नकार्याणि न क्रियन्ते इति ।
 यत् तु तत् निष्पन्नः अर्थः न निष्पन्नः इति ।
 सः निष्पन्नः अर्थः ।
 अवश्यम् खलु अपि कोष्ठगतेषु अपि शालिषु अवहननादीनि प्रतीक्ष्याणि ।
 एवम् इह अपि निष्पन्नः अर्थः ।
 अवश्यम् तु जननादीनि प्रतीक्ष्याणि ।
 अस्त्यर्थानाम् भवन्त्यर्थे सर्वाः विभक्तयः । अस्त्यर्थानाम् भवन्त्यर्थे सर्वाः विभक्तयः ।
 कूपः अस्ति ।
 कूपः भविष्यति ।
 कूपः भविता ।
 कूपः अभूत् ।
 कूपः आसीत् ।
 कूपः बभूव इति ।
 कथम् पुनः ज्ञायते भवन्त्याः एषः अर्थः इति ।
 कर्तुः विद्यमानत्वात् ।
 कर्ता अत्र विद्यते ।
 कथम् पुनः ज्ञायते कर्ता अत्र विद्यते इति ।
 कूपः अनेन कदा चित् दृष्टः ।
 न च अस्य कम् चिद् अपि अपायम् पश्यति ।
 सः तु तत्र बुद्ध्या नित्याम् सत्ताम् अध्यवस्यति ।
 कूपः अस्ति इति ।
 सिद्धम् तु यथास्वम् कालसमुच्चारणात् ।
 सिद्धम् एतत् ।
 कथम् ।
 यथास्वम् एताः विभक्तयः स्वेषु स्वेषु कालेषु प्रयुज्यन्ते इति ।
 कथम् पुनः ज्ञायते यथास्वम् एताः विभक्तयः स्वेषु स्वेषु कालेषु प्रयुज्यन्ते इति ।
 अवात्वात् ।
 यत् न वा भाष्यन्ते ।
 असिद्धविपर्यासः च । असिद्धः च विपर्यासः ।
 न हि कः चित् कूपः अस्ति इति प्रयोक्तव्ये कूपः अभूत् इति प्रयुङ्क्ते ।
 किम् पुनः कारणम् ।
 न वा भाष्यन्ते असिद्धः च विपर्यासः ।
 इह किम् चित् इन्द्रियकर्म किम् चित् बुद्धिकर्म ।
 इन्द्रियकर्म समासादनम् बुद्धिकर्मव्यवसायः ।
 एवम् हि कः चित् पाटलिपुत्रम् जिगमिषुः आह ।
 यः अयम् अध्वा गन्तव्यः आ पाटलिपुत्रात् एतस्मिन् कूपः भविष्यति ।
 समासाद्य अतिक्रम्य उषित्वा कूपः आसीत् इति ।
 समासाद्य अतिक्रम्य उषित्वा विस्मृत्य कूपः बभूव इति ।
 तत् यदा इन्द्रियकर्म तदा एताः विभक्तयः ।
 यदा हि बुद्धिकर्म तदा वर्तमाना भविष्यति ।
 किमर्थम् इमौ द्वौ प्रतिषेधौ उच्येते न अद्यतनवत् इति एव उच्येत ।
 न अनद्यतनवत्प्रतिषेधे लङ्लुटोः प्रतिषेधः ।
 न अनद्यतनवत्प्रतिषेधे लङ्लुटोः प्रतिषेधः द्रष्टव्यः ।
 अद्यतनवद्वचने हि विधानम् ।
 अद्यतनवद्वचने हि सति विधिः इयम् विज्ञायेत ।
 तत्र कः दोषः ।
 तत्र लड्विधिप्रसङ्गः ।
 तत्र लड्विधिः प्रसज्येत ।
 लुङ्लृटोः च अयथाकालम् । लुङ्लृटोः च अयथाकालम् प्रयोगः प्रसज्येत ।
 लुङः अपि विषये लृट् स्यात् लृटः च विषये लुङ् स्यात् ।
 अद्य पुनः अयम् द्वौ प्रतिषेधौ उक्त्वा तूष्णीम् आस्ते ।
 यथाप्राप्तेम् एव अद्यतने भविष्यति इति ।
 किमर्थम् इदम् उच्यते न न अनद्यतनवत् इति एव सिद्धम् ।
 भविष्यति मर्यादावचने अवरस्मिन् इति अक्रियाप्रबन्धार्थम् ।
 अक्रियाप्रबन्धार्थः अयम् आरम्भः ।
 किम् उच्यते अक्रियाप्रबन्धः ।
 न पुनः क्रियाप्रबन्धार्थः अपि स्यात् ।
 क्रियाप्रबन्धार्थम् इति चेत् वचनानर्थक्यम् ।
 क्रियाप्रबन्धार्थम् इति चेत् वचनम् अनर्थकम् ।
 सिद्धम् क्रियाप्रबन्धे पूर्वेण एव ।
 इदम् तर्हि प्रयोजनम् ।
 अनहोरात्राणाम् इति वक्ष्यामि इति ।
 इह मा भूत् ।
 यः अयम् त्रिंशद्रात्रः आगामी तस्य यः अवरः पञ्चदशरात्रः इति ।
 अहोरात्रप्रतिषेधार्थम् इति चेत् न अनिष्टत्वात् ।
 अहोरात्रप्रतिषेधार्थम् इति चेत् तत् न अनिष्टत्वात् ।
 किम् कारणम् ।
 अनिष्टत्वात् ।
 अत्र अपि न अनद्यतनवत् इति एव इष्यते ।
 इदम् तर्हि प्रयोजनम् भविष्यति इति वक्ष्यामि इति ।
 इह म भूत् ।
 यः अयम् अध्वा गतः आ पाटलिपुत्रात् तस्य यत् अवरम् साकेतात् इति ।
 न अनिष्टत्वात् ।
 अत्र अपि न अनद्यतनवत् इति एव इष्यते ।
 इदम् तर्हि प्रयोजनम् मर्यादावचने इति वक्ष्यामि इति ।
 इह मा भूत् ।
 यः अयम् अध्वा अपरिमाणः गन्तव्यः तस्य यत् अवरम् साकेतात् इति ।
 अत्र अपि न अनद्यतनवत् इति एव इष्यते ।
 तस्मात् सुष्ठु उच्यते भविष्यति मर्यादावचने अवरस्मिन् इति अक्रियाप्रबन्धार्थम् ।
 क्रियाप्रबन्धार्थम् इति चेत् वचनानर्थक्यम् इति ।
 अनहोरात्राणाम् इति तद्विभागे प्रतिषेधः ।
 अनहोरात्राणाम् इति तद्विभागे प्रतिषेधः वक्तव्यः ।
 यः अयम् त्रिंशद्रात्रः आगामीतस्य यः अवरः अर्धमासः ।
 तैः च विभागे ।
 तैः च विभागे इति वक्तव्यम् यः अयम् मासः आगामीतस्य यः अवरः पञ्चदशरात्रः इति ।
 द्वेष्यम् विजानीयात् अहोरात्राणाम् एव अहोरात्रैः विभागे प्रतिषेधः इति ।
 तत् आचार्यः सुहृत् भूत्वा अन्वाचष्टे अनहोरात्राणाम् इति तद्विभागे प्रतिषेधः ।
 तैः च विभागे इति ।
; भा-१/४) कस्मिन् परस्मिन् ।
; भा-२/४) कालविभागे ।
; भा-३/४) कुतः एतत् ।
; भा-४/४) योगविभागकरणसामर्थ्यात् ।
 साधनातिपत्तौ इति अपि वक्तव्यम् इह अपि यथा स्यात् ।
 अभोक्ष्यत भवान् मांसेन यदि मत्समीपे आसिष्यत इति ।
 तत् तर्हि वक्तव्यम् ।
 न वक्तव्यम् ।
 न अन्तरेण साधनम् क्रियायाः प्रवृत्तिः अस्ति इति साधनातिपत्तिः चेत् क्रियातिपत्तिः अपि भवति ।
 तत्र क्रियातिपत्तौ इति एव सिद्धम् ।
 भूते लृङ् उताप्यादिषु ।
 भूते लृङ् उताप्यादिषु द्रष्टव्यः ।
 उत अध्याइष्यत ।
 अपि अध्यैष्यत ।
 विभाषा गर्हाप्रभृतौ प्राक् उतापिभ्याम् ।
 विभाषा गर्हाप्रभृतौ प्राक् उतापिभ्याम् इति वक्तव्यम् ।
 वा आ उताप्योः इति हि उच्यमाने सन्देहः स्यात् प्राक् वा उतापिभ्याम् सह वा इति ।
 तत् आचार्यः सुहृत् भूत्वा अन्वाचष्टे विभाषा गर्हाप्रभृतौ प्राक् उतापिभ्याम् इति ।
 गर्हायाम् लड्विधानानर्थक्यम् क्रियासमाप्तिविवक्षितत्वात् ।
 गर्हायाम् लड्विधिः नर्थकः ।
 किम् कारणम् ।
 क्रियासमाप्तिविवक्षितत्वात् ।
 क्रियायाः अत्र असमाप्तिः गम्यते ।
 एषः च नाम न्याय्यः वर्तमानः कालः यत्र क्रिया अपरिसमाप्ता भवति ।
 तत्र वर्तमाने लट् इति एव सिद्धम् ।
 यदि वर्तमाने लट् इति एवम् अत्र लट् भवति शतृशानचौ प्राप्नुतः ।
 इष्येते च शतृशानचौ अपि माम् याजयन्तम् पश्य ।
 अपि माम् याजयमानम् पश्य ।
 किंवृत्तस्य अनधिकारात् उत्तरत्र अकिंवृत्तग्रहणानर्थक्यम् ।
 किंवृत्तस्य अनधिकारात् उत्तरत्र अकिंवृत्तग्रहणम् अनर्थकम् ।
 निवृत्तम् किंवृत्ते इति ।
 तस्मिन् निवृत्ते अविशेषेण किंवृत्ते अकिंवृत्ते च भविष्यति ।
 इदम् तर्हि प्रयोजनम् उपपदसञ्ज्ञाम् वक्ष्यामि इति ।
 उपपदसञ्ज्ञावचने किम् प्रयोजनम् ।
 उपपदम् अतिङ् इति समासः यथा स्यात् ।
 अतिङ् इति प्रतिषेधः प्राप्नोति ।
 यदा तर्हि लृटः सत्सञ्ज्ञौ तदा उपपदसञ्ज्ञा भविष्यति ।
 भविष्यदधिकारविहितस्य लृटः सत्स्ञ्ज्ञौ उच्येते अविशेषविहितः च अयम् ।
 जातुयदोः लिङ्विधाने यदायद्योः उपसङ्ख्यानम् ।
 जातुयदोः लिङ्विधाने यदायद्योः उपसङ्ख्यानम् कर्तव्यम् ।
 यदा भवद्विधः क्षत्रियम् याजयेत् ।
 यदि भवद्विधः क्षत्रियम् याजयेत् ।
 चित्रीकरणे यदिप्रतिषेधानर्थक्यम् अर्थान्यत्वात् ।
 चित्रीकरणे यदिप्रतिषेधः अनर्थकः ।
 किम् कारणम् ।
 अर्थान्यत्वात् ।
 न हि यदौ उपपदे चित्रीकरणम् गम्यते ।
 किम् तर्हि ।
 सम्भावनम् ।
 हेतुहेतुमतोः लिङ् वा ।
 हेतुहेतुमतोः लिङ् वा इति वक्तव्यम् ।
 अनेन चेत् यायात् न शकटम् पर्याभवेत् ।
 अनेन चेत् यास्यति न शकटम् पर्याभविष्यति ।
 भविष्यदधिकारे ।
 भविष्यदधिकारे इति वक्तव्यम् ।
 इह मा भूत् ।
 वर्षति इति धावति ।
 हन्ति इति पलयते ।
 अथ इदानीम् शतृशानचौ अत्र कस्मात् न भवतः ।
 देवत्रातः गलः ग्राहः इतियोगे च सद्विधिः ।
 मिथः ते न विभाष्यन्ते ।
 गवाक्षः संशितव्रतः ।
 कामप्रवेदनम् चेत् ।
 कामप्रवेदनम् चेत् गम्यते इति वक्तव्यम् ।
 इह मा भूत् ।
 इच्छन् कटम् करोति ।
 विध्यधीष्टयोः कः विशेषः ।
 विधिः नाम प्रेषणम् ।
 अधीष्टम् नाम् सत्कार्पूर्विका व्यापारणा ।
 अथ निमन्त्रणामन्त्रणयोः कः विशेषः ।
 सन्निहितेन निमन्त्रणम् भवति असन्निहितेन च आमन्त्रणम् ।
 न एषः अस्ति विशेषः ।
 असन्निहितेन अपि निमन्त्रणम् भवति सन्निहितेन च आमन्त्रणम् ।
 एवम् तर्हि यत् नियोगतः कर्तव्यम् तत् निमन्त्रणम् ।
 किम् पुनः तत् ।
 हव्यम् कव्यम् वा ।
 ब्राह्मणेन सिद्धम् भुज्यताम् इति उक्ते अधर्मः प्रत्याख्यातुः ।
 आमन्त्रणे कामचारः ।
 कथम् पुनः इदम् विज्ञायते ।
 निमन्त्रणादीईनाम् अर्थे इति आहोस्वित् निमन्त्रणादिषु गम्यमानेषु इति ।
 कः च अत्र विशेषः ।
 निमन्त्रणादीईनाम् अर्थे इति चेत् आमन्त्रयै निमन्त्रयै भवन्तम् इति प्रत्ययानुपपत्तिः प्रकृत्या अभिहितत्वात् ।
 निमन्त्रणादीईनाम् अर्थे इति चेत् आमन्त्रयै निमन्त्रयै भवन्तम् इति प्रत्ययानुपपत्तिः ।
 किम् कारणम् ।
 प्रकृत्या अभिहितत्वात् ।
 प्रकृत्या अभिहितः सः अर्थः इति कृत्वा प्रत्ययः न प्राप्नोति ।
 द्विवचनबहुवनाप्रसिद्धिः च एकार्थत्वात् ।
 द्विवचनबहुवनयोः च अ प्रसिद्धिः ।
 किम् कारणम् ।
 एकार्थत्वात् ।
 एकः अयम् अर्थः निमन्त्रणम् नाम ।
 तस्य एकत्वात् एकवचनम् एव प्राप्नोति ।
 अस्तु तर्हि निमन्त्रणादिषु गम्यमानेषु ।
 इह अपि तर्हि प्राप्नोति ।
 देवदत्तः भवन्तम् आमन्त्रयते ।
 देवदत्तः भवन्तम् निमन्त्रयते इति ।
 सिद्धम् तु द्वितीयाकाङ्क्षस्य प्रकृते प्रत्ययार्थे प्रत्ययविधानात् ।
 सिद्धम् एतत् ।
 कथम् ।
 द्वितीयाकाङ्क्षस्य धातोः प्रकृते प्रत्ययार्थे प्रत्ययः भवति इति वक्तव्यम् ।
 के च प्रकृताः अर्थाः ।
 भावकर्मकर्तारः ।
 भवेत् सिद्धम् प्राप्नोतु भवान् आमन्त्रणम् अनुभवतु भवान् अमन्त्रणम् इति यत्र द्वितीयः आकाङ्क्यते ।
 इदम् तु न सिध्यति आमन्त्रयै निमन्त्रयै इति ।
 अत्र अपि द्वितीयः आकाङ्क्यते ।
 कः ।
 निमन्त्रिः एव ।
 आमन्त्रयै आमन्त्रणम् ।
 निमन्त्रयै निमन्त्रणम् ।
 कथम् पुनः निम्नत्रिः निमन्त्रणम् आकाङ्क्षेत् ।
 दृष्टः च भावेन भावयोगः ।
 तत् यथा इषिः इषिणा युज्यते स्त्रीत्वम् च स्त्रीत्वेन ।
 यावता अत्र द्वितीयः आकाङ्क्ष्यते अस्ति तर्हि निमन्त्रणादीनाम् अर्थे इति ।
 ननु च उक्तम् निमन्त्रणादीईनाम् अर्थे इति चेत् आमन्त्रयै निमन्त्रयै भवन्तम् इति प्रत्ययानुपपत्तिः प्रकृत्या अभिहितत्वात् इति ।
 न एषः दोषः ।
 यः असौ द्वितीयः आकाङ्क्ष्यते सः एव मम प्रत्ययार्थः भविष्यति ।
 अयम् तर्हि दोषः द्विवचनबहुवनाप्रसिद्धिः च एकार्थत्वात् इति ।
 न एषः दोषः ।
 सुपाम् कर्मादयः अपि अर्थाः सङ्ख्या च एव तथा तिङाम् । सुपाम् सङ्ख्या च एव अर्थः कर्मादयः च ।
 तथा तिङाम् ।
 प्रसिद्धः नियमः तत्र ।
 प्रसिद्धः तत्र नियमः ।
 नियमः प्रकृतेषु वा ।
 अथ वा प्रकृतान् अर्थान् अपेक्ष्य नियमः ।
 के च प्रकृताः ।
 एकत्वादयः ।
 एकस्मिन् एव एकवचनम् न द्वयोः न बहुषु ।
 द्वयोः एव द्विवचनम् नैकस्मिन् न बहुषु ।
 बहुषु एव बहुवचनम् न एकस्मिन् न द्वयोः इति ।
 किमर्थम् प्रैषादिषु अर्थेषु कृत्याः विधीयन्ते न अविशेषेण विहिताः कृत्याः ते प्रैषादिषु भविष्यन्ति अन्यत्र च ।
 प्रैषादिषु कृत्यानाम् विधानम् नियमार्थम् ।
 नियमार्थः अयम् आरम्भः ।
 प्रैषादिषु एव कृत्याः यथा स्युः इति ।
 प्रैषादिषु कृत्यानाम् वचनम् नियमार्थम् इति चेत् तत् अनिष्टम् । प्रैषादिषु कृत्यानाम् वचनम् नियमार्थम् इति चेत् तत् अनिष्टम् प्राप्नोति ।
 न हि प्रैषादिषु एव कृत्याः इष्यन्ते ।
 किम् तर्हि ।
 अविशेषेण इष्यन्ते ।
 बुसोपेन्ध्यम् तृणोपेन्ध्यम् घन्घात्यम् ।
 विध्यर्थम् तु स्त्रियाः प्राक् इति वचनात् ।
 विध्यर्थम् तु प्रैषादिषु कृत्यानाम् वचनम् ।
 अयम् प्रैषादिषु लोट् विधीयते ।
 सः विशेषविहितः सामान्यविहितान् कृत्यान् बाधेत ।
 वासरूपेण कृत्याः अपि भविष्यन्ति ।
 न स्युः ।
 किम् कारणम् ।
 स्त्रियाः प्राक् इति वचनात् ।
 प्राक् स्त्रियाः वा असरूपः ।
 प्रथमान्तेषु इति वक्तव्यम् ।
 किम् प्रयोजनम् ।
 इह मा भूत् ।
 काले भुङ्क्ते ।
 तत् तर्हि वक्तव्यम् ।
 न वक्तव्यम् ।
 प्रैषादिषु इति वर्तते ।
 तत् च अवश्यम् प्रैषादिग्रहणम् अनुवर्त्यम् ।
 प्रथमान्तेषु इति हि उच्यमाने इह अपि प्रसज्येत ।
 कालः पचति भूतानि कालः संहरति प्रजाः ।
