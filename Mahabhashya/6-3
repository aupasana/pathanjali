 एकवत् च अलुक् भवति इति वक्तव्यम् ।
 किम् प्रयोजनम् ।
 स्तोकाभ्याम् मुक्तः , स्तोकेभ्यः मुक्तः इति विगृह्य स्तोकान्मुक्तः इति एव यथा स्यात् ।
 एकवद्व्चनम् अनर्थकम् ।
 एकवद्भावः च अनर्थकः ।
 द्विबह्वोः अलुक् कस्मात् न भवति ।
 द्विबहुषु असमासः ।
 द्विवचनबहुवचनानाम् असमासः ।
 किम् वक्तव्यम् एतत् ।
 न हि अनुच्यमानं गंस्यते ।
 उक्तम् वा ।
 किम् उक्तम् ।
 अनभिधानात् इति ।
 तत् च अवश्यम् अनभिधानम् आश्रयितव्यम् ।
 एकवद्वचने हि गोषुचरे अतिप्रसङ्गः ।
 एकवद्वचने हि गोषुचरे अतिप्रसङ्गः स्यात् 
 गोषुचरः ।
 वर्षाभ्यः च जे ।
 वर्षाभ्यः च जे अतिप्रसङ्गः भवति ।
 वर्षासुजः ।
 अपः योनियन्मतिषु च ।
 अपः योनियन्मतिषु च उपसङ्ख्यानम् कर्तव्यम् ।
 जे चरे च ।
 जे चरे च अतिप्रसङ्गः भवति ।
 योनि ।
 अप्सुयोनिः ।
 यत् ।
 अप्सव्यम् ।
 मति ।
 अप्सुमतिः ।
 जे ।
 अप्सुजः ।
 चरे ।
 अप्सुचरः गह्वरेष्ठाः ।
 पञ्चमीप्रकरणे ब्राह्मणाच्छंसिनः उपसङ्ख्यानम् ।
 पञ्चमीप्रकरणे ब्राह्मणाच्छंसिनः उपसङ्ख्यानम् कर्तव्यम् ।
 ब्राह्मणाच्छंसी । अन्यार्थे च ।
 अन्यार्थे च एषा पञ्चमी द्रष्टव्या ।
 ब्राह्मणानि शंसति इति ब्राह्मणाच्छंसी ।
 अथ वा युक्तः एव अत्र पञ्चम्यर्थः ।
 ब्राह्मणेभ्यः गृहीत्वा , आहृत्य आहृत्य शंसति इति ब्राह्मणाच्छंसी ।
 अञ्जसः उपसङ्ख्यानम् ।
 अञ्जसः उपसङ्ख्यानम् कर्तव्यम् ।
 अञ्जसाकृतम् ।
 पुंसानुजः जनुषान्धः विकृताक्षः इति च ।
 पुंसानुजः जनुषान्धः विकृताक्षः इति च उपसङ्ख्यानम् कर्तव्यम् ।
 पुंसानुजः , जनुषान्धः , विकृताक्षः ।
 आत्मनः च पूरणे ।
 आत्मनः च पूरणे उपसङ्ख्यानम् कर्तव्यम् ।
 आत्मनापञ्चमः , आत्मनादशमः ।
 अन्यार्थे च ।
 अन्यार्थे च एषा तृतीया द्रष्टव्या ।
 आत्मा पञ्चमः अस्य आत्मापञ्चमः ।
 अथ वा युक्तः एव अत्र तृतीयार्थः ।
 आत्मना कृतम् तत् तस्य येन असौ पञ्चमः ।
 कथम् जनार्दनः तु आत्मचतुर्थः एव इति ।
 बहुव्रीः अयम् ।
 आत्मा चतुर्थः अस्य इति ।
 आत्मनेभाषपरस्मैभाषयोः उपसङ्ख्यानम् ।
 आत्मनेभाषपरस्मैभाषयोः उपसङ्ख्यानम् कर्तव्यम् ।
 आत्मनेभाषः , परस्मैभाषः ।
 तत् कथम् कर्तव्यम् ।
 यदि व्याकरणे भवा वैयाकरणी , वैयाकरणी आख्या वैयाकरणाख्या वैयाकरणख्यायाम् इति ।
 अथ हि वैयाकरणानाम् आख्या वैयाकरणाख्या न अर्थः उपसङ्ख्यानेन ।
 यदि अपि व्याकरणे भवा वैयाकरणी , वैयाकरणी आख्या वैयाकरणाख्या एवम् अपि न अर्थः उपसङ्ख्यानेन ।
 वचनात् भविष्यति ।
 अस्ति वचने प्रयोजनम् ।
 किम् ।
 आत्मनेपदम् ।
 निपातनात् एतत् सिद्धम् ।
 किम् निपातनम् ।
 अनुदात्तङितः आत्मनेपदम् , शेषात् कर्तरि परस्मैपदम् इति ।
 हृद्द्युभ्याम् ङेः उपसङ्ख्यानम् ।
 हृद्द्युभ्याम् ङेः उपसङ्ख्यानम् कर्तव्यम् ।
 हृदिस्पृक् , दिविस्पृक् ।
 अन्यार्थे च ।
 अन्यार्थे च एषा सप्तमी द्रष्टव्या ।
 हृदयम् स्पृशति इति हृदिस्पृक् ।
 दिवम् श्प्र्शति इति दिविस्पृक् ।
 हलदन्ताधिकारे गोः उपसङ्ख्यानम् ।
 हलदन्ताधिकारे गोः उपसङ्ख्यानम् कर्तव्यम् ।
 गविष्थिरः ।
 न कर्तव्यम् ।
 लुकः अवादेशः विप्रतिषेधेन ।
 लुक् क्रियताम् अवादेशः इति अवादेशः भविष्यति विप्रतिषेधेन ।
 अवादेशे कृते हलन्तात् इति एव सिद्धम् ।
 लुकः अवादेशः विप्रतिषेधेन इति चेत् भूमिपाशे अतिप्रसङ्गः ।
 लुकः अवादेशः विप्रतिषेधेन इति चेत् भूमिपाशे अतिप्रसङ्गः भवति ।
 भूम्याम् पाशः , भूमिपाशः ।
 अकः अतः इति वा सन्ध्यक्षरार्थम् ।
 एवम् तर्हि अविशेषेण सप्तम्याः अलुकम् उक्त्वा अकः अतः इति वक्ष्यामि ।
 तत् नियमार्थम् भविष्यति ।
 अकः अतः इति एव भवति न अन्यतः इति ।
 तेन सन्ध्यक्षराणाम् सिद्धम् भवति ।
 सिध्यति ।
 सूत्रम् तर्हि भिद्यते ।
 यथान्यासम् एव अस्तु ।
 ननु च उक्तम् हलदन्ताधिकारे गोः उपसङ्ख्यानम् इति ।
 न एषः दोषः ।
 निपातनात् एतत् सिद्धम् ।
 किम् निपातनम् ।
 गविष्ठिरशब्दः विदादिषु पठ्यते ।
 असकृत् खलु अपि निपातनम् क्रियते ।
 गवियुधिभ्या स्थिरः इति ।
 किम् इयम् प्राप्ते विभाषा आहोस्वित् अप्राप्ते ।
 कथम् च प्राप्ते कथम् च अप्राप्ते ।
 यदि सञ्ज्ञायाम् इति वर्तते ततः प्राप्ते ।
 अथ निवृत्तम् ततः अप्राप्ते ।
 कः च अत्र विशेषः ।
 कारनाम्नि वावचनार्थम् चेत् अजादौ अतिप्रसङ्गः ।
 कारनाम्नि वावचनार्थम् चेत् अजादौ अतिप्रसङ्गः भवति ।
 इह अपि प्राप्नोति ।
 अविकटे उरणः दातव्यः अविकटोरणः ।
 अस्तु तर्हि अप्राप्ते ।
 अप्राप्ते समासविधानम् ।
 यदि अप्राप्ते समासः विधेयः ।
 प्राप्ते पुनः सति सञ्ज्ञायाम् इति एव समासः सिद्धः ।
 न एषः दोषः ।
 एतत् एव ज्ञापयति भवति अत्र समासः इति यत् अयम् कारनाम्नि सप्तम्याः अलुकम् शास्ति ।
 यदि अपि तावत् ज्ञापकात् समासः स्यात् स्वरः तु न सिध्यति ।
 यत् हि तत् सप्तमीपूर्वपदम् प्रकृतिस्वरम् भवति इति लक्षणप्रतिपदोक्तयोः प्रतिपदोक्तस्य एव इति एवम् तत् ।
 न एव अत्र अनेन स्वरेण भवितव्यम् ।
 किम् तर्हि सप्तमीहारिणौ धर्म्ये अहरणे इति अनेन अत्र स्वरेण भवितव्यम् ।किम् च भोः सञ्ज्ञाः अपि लोके क्रियन्ते न लोकः सञ्ज्ञासु प्रमाणम् ।
 लोके च कारनाम सञ्ज्ञा ।
 ननु च उक्तम् कारनाम्नि वावचनार्थम् चेत् अजादौ अतिप्रसङ्गः इति ।
 न एषः दोषः ।
 योगविभागात् सिद्धम् ।
 योगविभागः करिष्यते ।
 कारनाम्नि च प्राचाम् , ततः हलादौ ।
 हलादौ च कारनाम्नि सप्तम्याः अलुक् भवति ।
 इदम् इदानीम् किमर्थम् ।
 नियमार्थम् ।
 हलादौ एव कारनाम्नि न अन्यत्र ।
 क्व मा भूत् ।
 अविकटे उरणः दातव्यः अविकटोरणः ।
 गुरौ अन्तात् च ।
 गुरौ अन्तात् च इति वक्तव्यम् ।
 अन्तेगुरुः ।
 स्वाङ्गग्रहणम् अनुवर्तते उताहो न ।
 किम् च अतः ।
 यदि अनुवर्तते सिद्धम् हस्तेबन्धः , हस्तबन्धः ।
 चक्रेभन्दः , चक्रबन्धः इति न सिध्यति ।
 अथ निवृत्तम् सिद्धम् चक्रेभन्दः , चक्रबन्धः ।
 हस्तेबन्धः , हस्तबन्धः इति न सिध्यति ।
 किम् कारणम् ।
 न इन्सिद्धबध्नातिषु इति प्रतिषेधः प्राप्नोति ।
 न एषः दोषः ।
 सर्वत्र एव अत्र उत्तरपदाधिकरे तत्पुरुषेद् कृति बहुलम् इति प्राप्ते न इन्सिद्धबध्नातिषु इति प्रतिषेधः उच्यते ।
 तस्मिन् नित्ये प्राप्ते इयम् विभाषा आरभ्यते ।
 एवम् अपि न ज्ञायते कस्मिन् विषये विभाषा कस्मिन् विषये प्रतिषेधः इति ।
 घञन्तस्य इदम् बन्धशब्दस्य ग्रहणम् प्रतिषेधे पुनः धातुग्रहणम् ।
 घञन्ते विभाषा अन्यत्र प्रतिषेधः ।
 तत्पुरुषे कृति बहुलम् अकर्मधारये ।
 तत्पुरुषे कृति बहुलम् इति अत्र अकर्मधारये इति वक्तव्यम् ।
 इह मा भूत् ।
 परमे कारके परमकारके इति ।
 तत् तर्हि वक्तव्यम् ।
 न वक्तव्यम् ।
 बहुलवचनात् न भविष्यति ।
 अथ किमर्थम् लुगलुगनुक्रमणम् क्रियते न तत्पुरुषे कृति बहुलम् इति एव सिद्धम् ।
 लुगलुगनुक्रमणम् बहुलवचनस्य अकृत्स्नत्वात् ।
 लुगलुगनुक्रमणम् क्रियते अकृत्स्नम् बहुलवचनम् इति ।
 यदि अकृत्स्नम् यत् अनेन कृतम् अकृतम् तत् ।
 एवम् तर्हि न ब्रूमः अकृत्स्नम् इति ।
 कृत्स्नम् च कारकम् च साधकम् च निर्वर्तकम् च ।
 यत् च अनेन कृतम् सुक्तृतम् तत् ।
 किमर्थम् तर्हि लुगलुगनुक्रमणम् क्रियते ।
 उदाहरणभूयस्त्वात् ।
 ते खलु अपि विधयः सुपरिगृहीताः भवन्ति येषु लक्षणम् प्रपञ्चः च ।
 केवलम् लक्षणम् केवलः प्रपञ्चः वा न तथा कारकम् भवति ।
 अवश्यम् खलु अस्माभिः इदम् वक्तव्यम् बहुलम् अन्यतरस्याम् उभयथा वा एकेषाम् इति ।
 सर्ववेदपाऋइषदम् हि इदम् शास्त्रम् ।
 तत्र न एकः पन्थाः शक्य आस्थातुम् ।
 षष्ठीप्रकरणे वाग्दिक्पश्यद्भ्यः युक्तिदण्डहरेषु उपसङ्ख्यानम् ।
 षष्ठीप्रकरणे वाग्दिक्पश्यद्भ्यः युक्तिदण्डहरेषु उपसङ्ख्यानम् कर्तव्यम् ।
 वाचोयुक्तिः , दिशोदण्डः , पश्यतोहरः ।
 आमुष्यायणामुष्य्पुत्रिका इति उपसङ्ख्यानम् ।
 आमुष्यायणामुष्य्पुत्रिका इति उपसङ्ख्यानम् कर्तव्यम् ।
 आमुष्यायणः , आमुष्यपुत्रिका ।
 आमुष्यकुलिका इति च वक्तव्यम् ।
 आमुष्यकुलिका ।
 देवानाम्प्रियः इति च ।
 देवानाम्प्रियः इति च उपसङ्ख्यानम् कर्तव्यम् ।
 देवानाम्प्रियः ।
 शेपपुच्छलाङ्गूलेषु शुनः सञ्ज्ञायाम् ।
 शेपपुच्छलाङ्गूलेषु शुनः सञ्ज्ञायाम् उपसङ्ख्यानम् कर्तव्यम् ।
 शुनःशेफः , शुनःपुच्छः , शुनोलाङ्गूलः ।
 दिवः च दासे ।
 दिवः च दासे उपसङ्ख्यानम् कर्तव्यम् ।
 दिवोदासाय गायत ।
 विद्यायोनिसम्बन्धेभ्यः तत्पूर्वपदोत्तरपदग्रहणम् ।
 विद्यायोनिसम्बन्धेभ्यः तत्पूर्वपदोत्तरपदग्रहणम् कर्तव्यम् , विद्यासम्बन्धेभ्यः विद्यासम्बन्धेषु यथा स्यात् , योनिसम्बन्धेभ्यः योनिसम्बन्धेषु यथा स्यात् , व्यतिकरः मा भूत् ।
 अथ एषाम् व्यतिकरेण भवितव्यम् ।
 बाढम् भवितव्यम् ।
 होतुःपुत्रः , पितुःन्तेवासी ।
 क्व अयम् नकारः श्रूयते ।
 न क्व चित् श्रूयते ।
 लोपः अस्य भवति नलोपः प्रातिपदिकस्य इति ।
 यदि न श्रूयते किमर्थम् उच्चार्यते ।
 रपरत्वम् मा भूत् इति ।
 क्रियमाणे अपि वै नकारे रपरत्वम् प्राप्नोति ।
 किम् कारणम् ।
 नलोपे कृते एषः अपि हि उः स्थाने अण् शिष्यते ।
 न एषः दोषः ।
 उः स्थाने अण् प्रसज्य्मानः एव रपरः भवति इति उच्यते न च अयम् उः स्थाने अण् एव शिष्यते ।
 किम् तर्हि अण् च अनण् च ।
 कथम् पुनः इदम् विज्ञायते 
 ऋकारान्तानाम् यः द्वन्द्वः इति आहोस्वित् द्वन्द्वे ऋकारस्य इति ।
 कः च अत्र विशेषः ।
 ऋकारान्तानाम् द्वन्द्वे पुत्रे उपसङ्ख्यानम् ।
 ऋकारान्तानाम् द्वन्द्वे पुत्रे उपसङ्ख्यानम् कर्तव्यम् ।
 पितापुत्रौ ।
 कार्यी च अनिर्दिष्टः ।
 कार्यी च अनिर्दिष्टः भवति ।
 ऋकारान्तानाम् द्वन्द्वे न ज्ञायते कस्य आनङा भवितव्यम् इति ।
 अस्तु तर्हि द्वन्दे ऋकारस्य इति ।
 अविशेषेण पितृपितामहादिषु अतिप्रसङ्गः ।
 अविशेषेण पितृपितामहादिषु अतिप्रसङ्गः भवति ।
 पितृपितामहौ इति ।
 अस्तु तर्हि ऋकारान्तानाम् यः द्वन्द्वः इति ।
 ननु च उक्तम् ऋकारान्तानाम् द्वन्द्वे पुत्रे उपसङ्ख्यानम् इति ।
 न एषः दोषः ।
 पुत्रग्रहणम् अपि प्रकृतम् अनुवर्तते ।
 क्व प्रकृतम् ।
 पुत्रे अन्यतरस्याम् इति ।
 यदि तत् अनुवर्तते विभाषा स्वसृपत्योः पुत्रे च इति पुत्रे अपि विभाषा प्राप्नोति ।
 न एषः दोषः ।
 सम्बन्धम् अनुवर्तिष्यते ।
 षष्ठ्याः आक्रोशे ।
 पुत्रे अन्यतरस्याम् षष्ठ्याः आक्रोशे ।
 ऋतः विद्यायोनिसम्बन्धेभ्यः पुत्रे अन्यतरस्याम् षष्ठ्याः आक्रोशे ।
 विभाषा स्वसृपत्योः पुत्रे अन्यतरस्याम् षष्ठ्याः आक्रोशे ।
 आनङ् ऋतः द्वन्द्वे ।
 पुत्रग्रहणम् अनुवर्तते ।
 षष्ठ्याः आक्रोशे इति निवृत्तम् ।
 यत् अपि उच्यते कार्यी च अनिर्दिष्टः इति ।
 कार्यी च निर्दिष्टः ।
 कथम् ।
 उत्तरपदे इति वर्तते ।
 ङित् च अयम् क्रियते ।
 सः अन्तरेण अपि कार्यिनिर्देशम् ऋकारान्तस्य एव भविष्यति ।
 पुत्रे तर्हि कार्यी अनिर्दिष्टः ।
 पुत्रे च कार्यी निर्दिष्टः ।
 कथम् ।
 ऋकारग्रहणम् अपि प्रकृतम् अनुवर्तते ।
 क्व प्रकृतम् ।
 ऋतः विद्यायोनिसम्बन्धेभ्यः ।
 तत् वै पञ्चमीनिर्दिष्टम् षष्ठीनिर्दिष्टेन च इह अर्थः ।
 पुत्रे इति एषा सप्तमी ऋतः इति पञ्चम्याः षष्ठीम् प्रकल्पयिष्यति तस्मिन् इति निर्दिष्टे पूर्वस्य इति ।
 देवताद्वन्द्वे उभयत्र वायोः प्रतिषेधः ।
 देवताद्वन्द्वे उभयत्र वायोः प्रतिषेधः वक्तव्यः ।
 वाय्वग्नी , अग्निवायू ।
 ब्रह्मप्रजापत्यादीनाम् च ।
 ब्रह्मप्रजापत्यादीनाम् च प्रतिषेधः वक्तव्यः ।
 ब्रह्मप्रजापती , शिववैश्रवणौ , स्कन्द्विशाखौ ।
 सः तर्हि प्रतिषेधः वक्तव्यः ।
 न वक्तव्यः ।
 द्वन्द्वे इति वर्तमाने पुनः द्वन्द्रग्रहणस्य एतत् प्रयोजनम् लोकवेदयोः यः द्वन्द्वः तत्र यथा स्यात् ।
 कः च लोकवेदयोः द्वन्द्वः ।
 वेदे ये सहनिर्वापनिर्दिष्टाः न च एते सहनिर्वापनिर्दिष्टाः ।
 इद् वृद्धौ विष्णोः प्रतिषेधः ।
 इद् वृद्धौ विष्णोः प्रतिषेधः वक्तव्यः ।
 आग्नावैष्णवम् चरुम् निर्वपेत् ।
 किम् निपात्यते ।
 पूर्वपदोत्तरपदयोः ऋकारस्य अरारौ निपात्येते ।
 मातरपितरौ भोजयतः ।
 मातरपितरौ आनय ।
 अ मा गन्ताम् पितरामातरा च अ मा सोमः अमृतत्वय गम्यात् ।
 भाषितपुंस्कात् इति कथम् इदम् विज्ञायते ।
 समानायाम् आकृतौ यत् भाषितपुंस्कम् आहोस्वित् क्व चित् भाषितपुंस्कम् इति ।
 किम् च अतः ।
 यदि विज्ञायते समानायाम् आकृतौ यत् भाषितपुंस्कम् इति गर्भिभार्यः , प्रजातभार्यः , प्रसूतभारः इति अत्र न प्राप्नोति ।
 अथ विज्ञायते क्व चित् भाषितपुंस्कम् इति द्रोणीभार्यः , कुटीभार्यः , पात्रीभार्यः अत्र अपि प्राप्नोति ।
 अस्तु समानायाम् आकृतौ यत् भाषितपुंस्कम् इति ।
 कथम् गर्भिभार्यः , प्रजातभार्यः , प्रसूतभारः इति ।
 कर्तव्यः अत्र यत्नः ।
 अथ किमर्थम् ऊङः पृथक् प्रतिषेधः उच्यते न यत्र एव अन्यः प्रतिषेधः तत्र एव अयम् उच्येत ।
 न कोपधायाः इति उक्त्वा ततः ऊङः च इति उच्येत ।
 तत्र अपि अयम् अर्थः द्विः प्रतिषेधः न वक्तव्यः भवति ।
 न एवम् शक्यम् ।
 पठिष्यति हि आचार्यः पुंवत् कर्मधारये प्रतिषिद्धार्थम् इति ।
 सः पुंवद्भावः यथा इह भवति 
 कारिका वृन्दारिका कारकवृन्दारिका इति एवम् इह अपि स्यात् 
 ब्रह्मबन्धूः वृन्दारिका ब्रह्मबन्दूवृन्दारिका इति ।
 अथ पृथक् प्रतिषेधे अपि उच्यमाने यावता सः प्रतिषिद्धार्थः आरम्भः कस्मात् एव अत्र न भवति ।
 पृथक्प्रतिषेधवचनसामर्थ्यात् ।
 अथ वा अनूङ् इति तत्र अनुवर्तिष्यते ।
 अथ वा न अयम् प्रसज्यप्रतिषेधः ।
 किम् तर्हि पर्युदासः अयम् यत् अन्यत् अनूङ् इति ।
 सः च प्रतिषेधाऋथः आरम्भः ।
 किम् पुनः इदम् पुंवद्भावे स्त्रीग्र्हणम् स्त्रीप्रत्ययग्रहणम् आहोस्वित् स्त्रीशब्द्ग्रहणम् आहोस्वित् स्त्र्यर्थग्रहणम् ।
 कः च अत्र विशेषः ।
 पुंवद्भावे स्त्रीग्रहणम् स्त्रीप्रत्ययग्रहणम् चेत् तत्र पुंवत् इति उत्तरपदे तत्प्रतिषेधविज्ञानम् ।
 पुंवद्भावे स्त्रीग्रहणम् स्त्रीप्रत्ययग्रहणम् चेत् तत्र पुंवत् इति उत्तरपदे तत्प्रतिषेधः अयम् विज्ञायेत ।
 कस्य ।
 स्त्रीप्रत्ययस्य प्रतिषेधः ।
 किम् उच्यते स्त्रीप्रत्ययस्य प्रतिषेधः इति ।
 न पुनः अन्यत् अपि किम् चित् पुंसः प्रतिपदम् कार्यम् उच्यते यत् समानाधिकरणे उत्तरपदे भाषितपुंस्कस्य अतिदिश्येत ।
 अनारम्भात् पुंसि ।
 न हि किम् चित् पुंसः प्रतिपदम् कार्यम् उच्यते यत् समानाधिकरणे उत्तरपदे भाषितपुंस्कस्य अतिदिश्येत ।
 तत्र किम् अन्यत् शक्यम् विज्ञातुम् अन्यत् अतः स्त्रीप्रत्ययप्रतिषेधात् ।
 कथम् पुनः पुंवत् इति अनेन स्त्रीप्रत्ययस्य प्रतिषेधः शक्यः विज्ञातुम् ।
 वतिनिर्देशः अयम् कामचारः च वतिनिर्देशे वाक्यशेषम् समर्थयितुम् ।
 तत् यथा ।
 उशीनरवत् मद्रेषु यवाः ।
 सन्ति न सन्ति इति ।
 मातृवत् अस्याः कलाः ।
 सन्ति न सन्ति ।
 एवम् इह अपि पुंवत् भवति पुंवत् न भवति इति वाक्यशेषम् समर्थयिष्यामहे ।
 यथा पुंसः स्त्रीप्रत्ययः न भवति एवम् समानाधिकरणे उत्तरपदे भाषितपुंस्कस्य न भवति इति ।
 प्रातिपदिकस्य च प्रत्यापत्तिः ।
 प्रातिपदिकस्य च प्रत्यापत्तिः वक्तव्या ।
 एनी भार्या अस्य , एतभार्यः , श्येतभार्यः ।
 पुंवद्भावेन किम् क्रियते ।
 स्त्रीप्रत्ययस्य निवृत्तिः ।
 अर्थः अनिवृत्तः स्त्रीत्वम् ।
 तस्य अनिवृत्तत्वात् केन नशब्दः न श्रूयेत ।
 स्त्रियाम् इति उच्यमानः प्राप्नोति ।
 स्थानिवत्प्रसङ्गः च ।
 स्थानिवभावः च प्राप्नोति ।
 पट्वीभारा अस्य पटुभार्यः ।
 पुंवद्भावेन किम् क्रियते ।
 स्त्रीप्रत्ययस्य निवृत्तिः ।
 तस्य स्थानिवभावात् यणादेशः प्राप्नोति ।
 किमर्थम् इदम् उभयम् उच्यते न प्रातिपदिकस्य च प्रत्यापत्तिः इति एव स्थानिवभावः अपि चोदितः स्यात् ।
 पुरस्तात् इदम् आचार्येण दृष्टम् स्थानिवत्प्रसङ्गः च इति तत् पठितम् ।
 ततः उत्तरकालम् इदम् दृष्टम् प्रातिपदिकस्य च प्रत्यापत्तिः इति ।
 तत् अपि पठितम् ।
 न च इदानीम् आचार्याः सूत्राणि कृत्वा निवर्तयन्ति ।
 वतण्ड्यादिषु पुंवद्वचनम् ।
 वतण्ड्यादिषु पुंवद्भावः वक्तव्यः ।
 के पुनः वतण्ड्यादयः ।
 लुगलुगस्त्रीविषयद्विस्त्रीप्रत्ययाः ।
 लुक् ।
 गार्ग्यः वृन्दारिका गर्गवृन्दारिका ।
 पुंवद्भावेन किम् क्रियते ।
 स्त्रीप्रत्ययस्य निवृत्तिः ।
 अर्थः अनिवृत्तः स्त्रीत्वम् ।
 तस्य अनिवृत्तत्वात् केन यशब्दः न श्रूयेत ।
 अस्त्रियाम् इति हि लुक् उच्यते ।
 लुक् ।
 अलुक् ।
 वतण्डी वृन्दारिका वातण्ड्यवृन्दारिका ।
 पुंवद्भावेन किम् क्रियते ।
 स्त्रीप्रत्ययस्य निवृत्तिः ।
 अर्थः अनिवृत्तः स्त्रीत्वम् ।
 तस्य अनिवृत्तत्वात् लुक् स्त्रियाम् वतण्डात् इति यकारस्य लुक् प्राप्नोति ।
 यदि पुनः अयम् ईकारे एव लुक् उच्येत ।
 तत् ईकारग्रहणम् कर्तव्यम् ।
 न कर्तव्यम् ।
 क्रियते न्यासे एव ।
 प्रश्लिष्टनिर्देशः अयम् ।
 स्त्री , ई स्त्री , स्त्रियाम् ।
 ईकारविधौ वै अप्रत्ययकस्य पाठः क्रियते वतण्ड इति ।
 शार्ङ्गरवादौ सप्रत्ययकस्य पाठः करिष्यते ।
 सः वै सप्रत्ययकस्य पाठः कर्तव्यः ।
 अन्तरङ्गत्वात् च लुक् प्राप्नोति ।
 अलुक् ।
 अस्त्रीविषय ।
 कौण्डीवृसी वृन्दारिका कौण्डीवृस्यवृन्दारिका ।
 पुंवद्भावेन किम् क्रियते ।
 स्त्रीप्रत्ययस्य निवृत्तिः ।
 अर्थः अनिवृत्तः स्त्रीत्वम् ।
 तस्य अनिवृत्तत्वात् केन यशब्दः श्रूयेत ।
 अस्त्रियाम् इति हि ञ्यः विधीयते ।
 अस्त्रीविषय ।
 द्विस्त्रीप्रत्यय ।
 गार्ग्यायणी वृन्दारिका गार्ग्यवृन्दारिका ।
 अत्र पुंवद्भावः न प्राप्नोति ।
 किम् कारणम् ।
 भाषितपुंस्कात् अनूङः समानाधिकरणे उत्तरपदे पुंवद्भावः भवति इति उच्यते ।
 यः च अत्र भाषितपुंस्कात् अनूङ् न असौ उत्तरपदे यः च उत्तरपदे न असौ भाषितपुंस्कात् अनूङ् इति ।
 अस्तु तर्हि स्त्रीशब्दग्रहणम् ।
 स्त्रीशब्दस्य पुंशब्दातिदेशः इति चेत् सर्वप्रसङ्गः अविशेषात् ।
 स्त्रीशब्दस्य पुंशब्दातिदेशः इति चेत् सर्वस्य स्त्रीशब्दस्य पुंशब्दातिदेशः प्राप्नोति ।
 अस्य अपि प्राप्नोति , अङ्गारकाः नाम शकुनयः ।
 तेषाम् कालिकाः स्त्रियः ।
 कालिकावृन्दारिकाः ।
 अङ्गारकवृन्दारिकाः प्राप्नुवन्ति ।
 क्षेमवृद्धयः क्षत्रियाः ।
 तेषाम् तनुकेश्यः स्त्रियः ।
 तनुकेशीवृन्दारिकाः ।
 क्षेमवृद्धिवृन्दारिकाः प्राप्नुवन्ति ।
 हंसस्य वरटा ।
 कच्छपस्य डुली ।
 ऋश्यस्य रोहित् ।
 अश्वस्य वडवा ।
 पुरुषस्य योषित् ।
 किम् कारणम् ।
 अविशेषात् ।
 न हि कः चित् विशेषः उपादीयते एवञ्जातीयकस्य स्त्रीशब्दस्य पुंशब्दातिदेशः भवति इति ।
 अनुपादीयमाने विशेषे सर्वत्र प्रसङ्गः ।
 कथम् च नाम न उपादीयते यावता भाषितपुंस्कात् इति उच्यते ।
 भाषितपुंस्कानुपपत्तिः च ।
 ह्यर्थे च अयम् चः पठितः ।
 सर्वः हि शब्दः भाषितपुंस्कात् परः शक्यः कर्तुम् ।
 अस्तु तर्हि अर्थग्रहणम् ।
 अर्थातिदेशे विप्रतिषेधानुपपत्तिः ।
 अर्थातिदेशे विप्रतिषेधः न उपपद्यते ।
 पठिष्यति हि आचार्यः विप्रतिषेधम् पुंवद्भावात् ह्रस्वत्वम् खिद्घादिकेषु इति ।
 सः विप्रतिषेधः न उपपद्यते ।
 द्विकार्ययोगः हि नाम विप्रतिषेधः न च अत्र एकः द्विकार्ययुक्तः ।
 शब्दस्य ह्रस्वत्वम् अर्थस्य पुंवद्भावः ।
 किम् च सर्वप्रसङ्गः अविशेषात् इति ।
 सर्वस्य स्त्रीशब्दस्य पुंशब्दातिदेशः प्राप्नोति ।
 अस्य अपि प्राप्नोति , अङ्गारकाः नाम शकुनयः ।
 तेषाम् कालिकाः स्त्रियः ।
 कालिकावृन्दारिकाः ।
 अङ्गारकवृन्दारिकाः प्राप्नुवन्ति ।
 क्षेमवृद्धयः क्षत्रियाः ।
 तेषाम् तनुकेश्यः स्त्रियः ।
 तनुकेशीवृन्दारिकाः ।
 क्षेमवृद्धिवृन्दारिकाः प्राप्नुवन्ति ।
 हंसस्य वरटा ।
 कच्छपस्य डुली ।
 ऋश्यस्य रोहित् ।
 अश्वस्य वडवा ।
 पुरुषस्य योषित् ।
 किम् कारणम् ।
 अविशेषात् ।
 न हि कः चित् विशेषः उपादीयते एवञ्जातीयकस्य स्त्रीशब्दस्य पुंशब्दातिदेशः भवति इति ।
 कथम् च नाम न उपादीयते यावता भाषितपुंस्कात् इति उच्यते ।
 भाषितपुंस्कानुपपत्तिः हि भवति ।
 न हि अर्थेन् पौर्वापर्यम् अस्ति ।
 अयम् तावत् अदोषः यत् उच्यते अर्थातिदेशे विप्रतिषेधानुपपत्तिः इति ।
 न अवश्यम् द्विकारयोगः एव विप्रतिषेधः ।
 किम् तर्हि ।
 असम्भवः अपि ।
 सः च अत्र अस्ति असम्भवः ।
 कः असम्भवः ।
 पुंवद्भावः अभिनिर्वर्तमानः ह्रस्वत्वस्य निमित्तम् विहन्ति ।
 ह्रस्वत्वम् अभिनिर्वर्तमानम् पुंवद्भावम् बाधते ।
 सति असम्भवे युक्तः विप्रतिषेधः ।
 अयम् तर्हि दोषः सर्वप्रसङ्गः अविशेषात् इति ।
 तस्मात् अस्तु सः एव मध्यमः पक्षः ।
 ननु च उक्तम् स्त्रीशब्दस्य पुंशब्दातिदेशः इति चेत् सर्वप्रसङ्गः अविशेषात् इति ।
 न एषः दोषः ।
 समासनिर्देशः अयम् 
 भाषितपुंस्कात् अनूङ् यस्मिन् सः अयम् भाषितपुंस्कादनूङ् इति ।
 यदि एवम् लुक् प्राप्नोति ।
 निपातनात् न भविष्यति ।
 अथ वा अलुक् प्रकृतः सः अनुवर्तिष्यते ।
 कथम् पुनः अनूङ् इति अन्येन स्त्रीप्रत्ययग्रहणम् शक्यम् विज्ञातुम् ।
 नञिवयुक्तम् अन्यसदृशाधिकरणे तथा हि अर्थगतिः ।
 नञ्युक्तम् इवयुक्तम् च अन्यस्मिन् तत्सदृशे कार्यम् विज्ञायते ।
 तथा हि अर्थः गम्यते ।
 तत् यथा अब्राह्मणम् आनय इति उक्ते ब्राह्मणसदृशः आनीयते ।
 न असौ लोष्टम् आनीय कृती भवति ।
 एवम् इह अपि अनूङ् इति ऊङ्प्रतिषेधात् अन्यस्मिन् ऊङ्सदृशे कार्यम् विज्ञायते ।
 किम् च अन्यत् अनूङ् ऊङ्सदृशम् ।
 स्त्रीप्रत्ययः ।
 एवम् अपि इडबिड् वृन्दारिका , ऐडबिड्वृन्दारिका , पृथ् वृन्दारिका , पार्थवृन्दारिका , दरत् वृन्दारिका , दारदवृन्दारिका , उशिक् वृन्दारिका , औशिजवृन्दारिका , अत्र पुंवद्भावः न प्राप्नोति ।
 कर्तव्यः अत्र यत्नः ।
 अथ इह कथम् भवितव्यम् ।
 पट्वीमृद्व्यौ भार्ये अस्य पट्वीमृदुभार्यः , आहोस्वित् पटुमृदुभार्यः इति ।
 पट्वीमृदुभार्यः इति भवितव्यम् ।
 पुंवद्भावः कस्मात् न भवति ।
 भाषितपुंस्कात् इति उच्यते ।
 ननु च भोः पटुशब्दः मृदुशब्दः पुंसि भाष्येते ।
 समानायाम् आकृतौ यत् भाषितपुंस्कम् आकृत्यन्तरे च एतौ भाषितपुंस्कौ ।
 समानायाम् आकृतौ अपि एतौ भाषितपुंस्कौ ।
 कथम् ।
 आरभ्यते मतुब्लोपः ।
 एवम् तर्हि भाषितपुंस्कात् अनूङ् समानाधिकरणे उत्तरपदे कृतः तस्य पुंवद्भावः यस्य च अकृतः न असौ भाषितपुंस्कात् अनूङ् समानाधिकरणे उत्तरपदे ।
 पूरण्याम् प्रधानपूरणीग्रहणम् ।
 पूरण्याम् प्रधानपूरणीग्रहणम् कर्तव्यम् ।
 इह मा भूत् ।
 कल्याणी पञ्चमी अस्य पक्षस्य कल्याणपञ्चमीकः पक्षः इति ।
 अथ इह कथम् भवितव्यम् कल्याणी पञ्चमी आसाम् रात्रीणाम् इति ।
 कल्याणीपञ्चमाः रात्रयः इति भवितव्यम् ।
 रात्रयः अत्र प्रधानम् ।
 इह के चित् तसिलादयः आ कृत्वसुचः पठ्यन्ते येषु पुंवद्भावः न इष्यते के चित् च अन्यत्र पठ्यन्ते येषु पुंवद्भावः इष्यते ।
 तत्र किम् न्याय्यम् ।
 परिगणनम् कर्तव्यम् । तसिलादी त्रतसौ ।
 त्रतसौ तसिलादी द्रष्टव्यौ ।
 तस्याम् शालायाम् वसति ।
 तत्र वसति ।
 तस्याः , ततः , यस्याम् , यत्र, यस्याः , यतः ।
 तरतमपौ ।
 तरतमपौ तसिलादी द्रष्टव्यौ ।
 दर्शनीयतरा दर्शनीयतमा ।
 चरड्जातीयरौ ।
 चरड्जातीयरौ तसिलादी द्रष्टव्यौ ।
 पटुचरी , पटुजातीया ।
 कल्पब्देशीयरौ ।
 कल्पब्देशीयरौ तसिलादी द्रष्टव्यौ ।
 दर्शनीयकल्पा , दर्शनीयदेशीया ।
 रूपप्पाशपौ ।
 रूपप्पाशपौ तसिलादी द्रष्टव्यौ ।
 दर्शनीयरूपा , दर्शनीयपाशा ।
 थम्थालौ ।
 थम्थालौ तसिलादी द्रष्टव्यौ ।
 कया आकृत्या कथम् , यया यथा ।
 दार्हिलौ ।
 दार्हिलौ तसिलादी द्रष्टव्यौ ।
 तस्याम् वेलायाम् , तदा , तर्हि । तिल्थ्यनौ ।
 तिल्थ्यनौ तसिलादी द्रष्टव्यौ ।
 वृकी वृकतिः , अजथ्या यूथिः ।
 शसि बह्वल्पार्थस्य ।
 शसि बह्वल्पार्थस्य पुंवद्भावः वक्तव्यः ।
 बह्वीभ्यः देहि ।
 बहुशः देहि ।
 अल्पशः ।
 त्वतलोः गुणवचनस्य ।
 त्वतलोः गुणवचनस्य पुंवद्भावः वक्तव्यः ।
 पट्व्याः भावः पटुत्वम् , पटुता ।
 गुणवचनस्य इति किमर्थम् ।
 कठ्याः भावः कठीत्वम् , कठीता ।
 भस्य अढे तद्धिते ।
 भस्य अढे तद्धिते पुंवद्भावः वक्तव्यः ।
 हस्तिनीनाम् समूहः हास्तिकम् ।
 अढे इति किमर्थम् ।
 श्यैनेयः , रौहिणेयः ।
 यदि अढे इति उच्यते , अग्नायी देवता अस्य , आग्नेयः स्थालीपाकः , अत्र न प्राप्नोति ।
 इह च प्राप्नोति , कौण्डिन्यः , सापत्नः इति ।
 यदि पुनः अनपत्ये इति उच्येत ।
 न एवम् शक्यम् ।
 इह हि न स्यात् ।
 गार्ग्यायण्याः अपत्यम् माणवकः गार्गः जाल्मः ।
 अस्तु तर्हि अढे इति एव ।
 कथम् कौण्डिन्यः , सापत्नः इति ।
 कौण्डिन्ये निपातनात् सिद्धम् ।
 किम् निपातनम् ।
 आगस्त्यकौण्डिन्ययोः इति ।
 सापत्नशब्दः प्रकृतयतरम् ।
 [ऋ ६१३
 सापत्नः प्रकृत्यन्ततत्वात् ।
 सापत्नशब्दः प्रकृतयतरम् अस्ति ।] कथम् अग्नायी देवता अस्य स्थालीपाकस्य , आग्नेयः स्थालीपाकः इति ।
 अस्तु तर्हि अनपत्ये इति ।
 कथम् गार्गः जाल्मः ।
 गार्गाग्नेयौ न संवदेते ।
 कर्तव्यः अत्र यत्नः ।
 ठक्छसोः च ।
 ठक्छसोः च पुंवद्भावः वक्तव्यः ।
 भवत्याः छात्राः , भावत्काः , भवदीयाः ।
 ठग्ग्रहणम् किमर्थम् न इके कृते अजादौ इति ।
 न एवम् शक्यम् ।
 अजादिलक्षणे हि माथितिकादिवत् प्रसङ्गः ।
 अजादिलक्षणे हि माथिकादिवत् प्रसज्येत ।
 तत् यथ मथितम् पण्यम् अस्य माथितिकः इति अकारलोपे कृते तान्तात् इति कादेशः न भवति एवम् इह अपि न स्यात् ।
 मनिन्ग्रहणम् किमर्थम् ।
 मानिन्ग्रहणम् अस्त्र्यर्थम् असमानाधिकरणार्थम् च ।
 मानिन्ग्रहणम् क्रियते अस्त्र्यर्थम् असमानाधिकरणार्थम् च ।
 अस्त्र्यर्थम् तावत् ।
 दर्शनीयाम् मन्यते देवदत्तः यज्ञदत्ताम् दर्शनीयमानी अयम् अस्याः ।
 असमानाधिकरणार्थम् ।
 दर्शनीयाम् मन्यते देवदत्ता यज्ञदत्ताम् दर्शनीयमानिनी इयम् अस्याः ।
 किम् इदम् एवमादि अनुक्रमणम् आद्यस्य योगस्य विषये आहोस्वित् पुंवद्भावमात्रस्य ।
 किम् च अतः ।
 यदि आद्यस्य योगस्य विषये माध्यम्कीयः , शालूकिकीयः , अत्र न प्राप्नोति ।
 विधीः अपि अत्र न सिध्यति ।
 किम् कारणम् ।
 भाषितपूंश्कात् अनूङ् इति उच्यते ।
 न हि एतत् भवति भाषितपूंश्कात् अनूङ् ।
 इदम् तर्हि विलेपिकायाः धर्म्यम् वैलेपिकम् ।
 विधिः च सिद्धः भवति प्रतिषेधः च न प्राप्नोति ।
 अथ पुंवभावमात्रस्य विषये हस्तिनीनाम् समूहः हास्तिकम् , जातिलक्षणः पुंवभावप्रतिषेधः प्राप्नोति ।
 एवम् तर्हि न कोपधायाः इति एषः योगः पुंवभावमात्रस्य उत्तरम् एवमादि अनुक्रमणम् आद्यस्य योगस्य विषये ।
 न कोपधप्रतिषेधे तद्धितवुग्रहणम् ।
 न कोपधप्रतिषेधे तद्धितवुग्रहणम् कर्तव्यम् ।
 तद्धितस्य यः ककारः वोः च यः ककारः तस्य ग्रहणम् कर्तव्यम् ।
 इह मा भूत् ।
 पाकभार्यः , भेकभार्यः ।
 स्वाङ्गात् च ईतः अमानिनि ।
 स्वाङ्गात् च ईतः अमानिनि इति वक्तव्यम् इह अपि यथा स्यात् ।
 दीर्घमुखमानी , श्लक्ष्णमुखमानिनी ।
 यदि अमानिनि इति उच्यते दीर्घमुखमानिनी , श्लक्ष्णमुखमानिनिनी इति न सिध्यति ।
 प्रातिपदिकग्रहणे लिङ्गविशिष्टस्य अपि ग्रहणम् भवति इति एवम् भविष्यति ।
 किमर्थम् इदम् उच्यते ।
 पुंवत् कर्मधारये प्रतिषिद्धार्थम् ।
 प्रतिषिद्धाऋथः अयम् आरम्भः ।
 न कोपधायाः इति उक्तम् ।
 तत्र अपि पुंवत् भवति ।
 कारिका वृन्दारिका कारकवृन्दारिका कारकजातीया कारकदेशीया ।
 सञ्ज्ञापूरणयोः च इति उक्तम् ।
 तत्र अपि पुंवत् भवति ।
 दत्ता वृन्दारिका दत्तवृन्दारिका दत्तजातीया दत्तदेशीया ।
 पञ्चमी वृन्दारिका पञ्चमवृन्दारिका पञ्चमजातीया पञ्चमदेशीया ।
 वृद्धिनिमित्तस्य इति उक्तम् ।
 तत्र अपि पुंवत् भवति ।
 स्रौघ्नी वृन्दारिका स्रौघ्नवृन्दारिका स्रौघ्नजातीया स्रौघ्नदेशीया ।
 स्वाङ्गात् च ईतः अमानिनि इति उक्तम् ।
 तत्र अपि पुंवत् भवति ।
 श्लक्ष्णमुखी वृन्दारिका श्लक्ष्णमुखवृन्दारिका श्लक्ष्णमुखजातीया श्लक्ष्णमुखदेशीया ।
 जातेः च इति उक्तम् ।
 तत्र अपि पुंवत् भवति ।
 कठी वृन्दारिका कठवृन्दारिका कठजातीया कठदेशीया ।
 कुक्कुट्यादीनाम् अण्डादिषु पुंवद्वचनम् ।
 कुक्कुट्यादीनाम् अण्डादिषु पुंवद्भावः वक्तव्यः ।
 कुक्कुट्याः अण्डम् कुक्कुटाण्डम् , मृग्याः पदम् मृगपदम् , काक्याः शावः काकशावः ।
 न वा अस्त्रीपूर्वपदविवक्षितत्वात् ।
 न वा वक्तव्यम् ।
 किम् कारणम् अस्त्रीपूर्वपदविवक्षितत्वात् ।
 न अत्र स्त्रीपूर्वपदम् विवक्षितम् ।
 किम् तर्हि ।
 अस्त्रीपूर्वपदम् ।
 उभयोः अण्डम् उभयोः पदम् उभयोः शावः ।
 यदि अपि तावत् अत्र एतत् शक्यते वक्तुम् इह तु कथम् ।
 मृग्याः क्षीरम् मृघक्षीरम् इति ।
 अत्र अपि न वा अस्त्रीपूर्वपदविवक्षितत्वात् इति एव ।
 कथम् पुनः सतः नाम अवाविवक्षा स्यात् ।
 सतः अपि अविवक्षा भवति ।
 तत् यथा ।
 अलोमिका एडका ।
 अनुदरा कन्या इति ।
 असतः च विवक्षा भवति ।
 समुद्रः कुण्डिका ।
 विन्ध्यः वर्धितकम् इति ।
 अग्नेः ईत्त्वात् वरुणस्य वृद्धिः विप्रतिषेधेन ।
 अग्नेः ईत्त्वात् वरुणस्य वृद्धिः भवति विप्रतिषेधेन ।
 अग्नेः ईत्त्वस्य अवकाशः , अग्नीषोमौ ।
 वरुणस्य वृद्धेः अवकाशः , वायुवारुणम् ।
 इह उभयम् प्राप्नोति , आग्निवारुणीम् अनड्वाहीम् आलभेत ।
 वरुणस्य वृद्धिः भवति विप्रतिषेधेन ।
 न एषः युक्तः विप्रतिषेधः ।
 द्विकार्ययोगः हि विप्रतिषेधः न च अत्र एकः द्विकार्ययुक्तः ।
 कथम् ।
 अग्नेः ईत्त्वम् वरुणस्य वृद्धिः ।
 न अवश्यम् द्विकारयोगः एव विप्रतिषेधः ।
 किम् तर्हि ।
 असम्भवः अपि ।
 सः च अत्र अस्ति असम्भवः ।
 कः असौ असम्भवः ।
 अग्नेः ईत्त्वम् अभिनिर्वर्तमनम् वरुणस्य वृद्धिम् बाधते ।
 वरुणस्य वृद्धिः अभिनिर्वर्तमना अग्नेः ईत्त्वम् बाधते ।
 एषः असम्भवः ।
 सति असम्भवे युक्तः विप्रतिषेधः ।
 पूंवद्भावात् ह्रस्वत्वम् खिद्घादिषु ।
 पूंवद्भावात् ह्रस्वत्वम् भवति विप्रतिषेधेन खिद्घादिषु ।
 पूंवद्भावस्य अवकाशः , पटुभार्यः , मृदुभार्यः ।
 खिति ह्रस्वः भवति इति अस्य अवकाशः , कालिम्मन्यः , हरिणिम्मन्यः ।
 इह उभयम् प्राप्नोति , कालिम्मन्या , हरिणिम्मन्या ।
 घादिषु नद्याः ह्रस्वः भवति इति अस्य अवकाशः , नर्तकितरा , नर्तकितमा ।
 पूंवद्भावस्य अवकाशः , दर्शनीयतरा , दर्शनीयतमा ।
 इह उभयम् प्राप्नोति , पट्वितरा , पट्वितमा ।
 के ह्रस्वः भवति इति अस्य अवकाशः , नर्तकिक ।
 पूंवद्भावस्य अवकाशः , दारदिका ।
 इह उभयम् प्राप्नोति , पट्विका , मृद्विका ।
 ह्रस्वत्वम् भवति विप्रतिषेधेन ।
 अथ इदानीम् ह्रस्वत्वे कृते पुनःप्रसङ्गविज्ञानात् पुंवद्भावः कस्मात् न भवति ।
 सकृत् गतौ विप्रतिषेधे यत् बाधितम् तत् बाधितम् एव इति ।
 ङीग्रहणम् किमर्थम् ।
 अनेकाचः ह्रस्वः इति इयति उच्यमाने खट्वातरा मालातरा , अत्र अपि प्रसज्येत ।
 न एतत् अस्ति प्रयोजनम् ।
 भाषितपुंस्कात् इति वर्तते ।
 एवम् अपि दत्तातरा गुप्तातरा , अत्र अपि प्राप्नोति ।
 ईतः इति वर्तते ।
 एवम् अपि ग्रामणीतरः , सेनाणीतरः अत्र अपि प्राप्नोति ।
 स्त्रियाम् इति वर्तते ।
 एवम् अपि ग्रामणीतरा , सेनाणीतरा अत्र अपि प्राप्नोति ।
 स्त्रियाः स्त्रियाम् इति वर्तते ।
 शेषप्रक्ल्̥प्त्यर्थम् तर्हि ङीग्रहणम् कर्तव्यम् , नद्याः शेषस्य अन्यतरस्याम् इति ।
 कः शेषः ।
 आङीच या नदी ङ्यन्तम् च यत् एकाच् ।
 अन्तरेण अपि ङीग्रहणम् क्ल्̥प्तः शेषः ।
 कथम् ।
 ईतः इति वर्तते ।
 अनीत् च या नदी , ईदन्तम् च यत् एकाच् ।
 शेषग्रहणम् च अपि शक्यम् अकर्तुम् ।
 कथम् ।
 अविशेषेण घादिषु नद्याः अन्यतरस्याम् ह्रस्वत्वम् उत्सर्गः ।
 तस्य अनेकाचः नित्यम् ह्रस्वत्वम् अपवादः ।
 तस्मिन् नित्ये प्राप्ते उगितः विभाषा आरभ्यते ।
 यदि एवम् लक्ष्मितरा तन्त्रितरा इति न सिध्यति ।
 लक्ष्मीतरा तन्त्रीतरा इति प्राप्नोति ।
 इष्टम् एव एतद् सङ्गृहीतम् ।
 लक्ष्मीतरा तन्त्रीतरा इति एव भवितव्यम् ।
 एवम् हि सौनागाः पठन्ति ।
 घादिषु नद्याः ह्रस्वत्वे कृन्नद्याः प्रतिषेधः ।
 इह कस्मात् न भवति , अमहान् महान् सम्पन्नः महद्भूतः चन्द्रमाः इति ।
 अन्यप्रकृतिः तु अमहान् महत्प्रकृतौ महान् महति एव । अन्यः महान् ।
 अन्यः महान् भूतप्रकृतौ वर्तते ।
 महान् महति एव ।
 तस्मात् आत्त्वम् न स्यात् । तस्मात् आत्त्वम् न भविष्यति ।
 पुंवत्त्वम् तु कथम् भवेत् अत्र ।
 पुंवद्भावः अपि तर्हि न प्राप्नोति ।
 अमहती महती सम्पन्ना महद्भूता ब्राह्मणी ।
 एवम् तर्हि अमहति महान् हि वृत्तः तद्वाची च अत्र भूतशब्दः अयम् ।
 अमहति हि महच्छब्दः वर्तते तद्वाची च अत्र भूतशब्दः प्रयुज्यते ।
 किंवाची ।
 महद्वाची ।
 तस्मात् सिध्यति पुंवत् । तस्मात् सिध्यति पुंवद्भावः ।
 यदि एवम् आत्त्वम् अपि प्राप्नोति ।
 महद्भूतः चन्द्रमाः ।
 निवर्त्यम् आत्त्वम् तु मन्यन्ते ।
 आत्त्वम् अपि प्राप्नोति ।
 न एषः दोषः ।
 यः तु महतः प्रतिपदम् समासः उक्तः तदाश्रयम् हि आत्त्वम् कर्तव्यम् मन्यन्ते न लक्षणेन लक्षणोक्तः च अयम् । एवम् तर्हि लक्षणप्रतिपदोक्तयोः प्रतिपदोक्तस्य एव इति प्रतिपदम् यः समासः विहितः तस्य ग्रहणम् ।
 लक्षणोक्तः च अयम् ।
 इह अपि तर्हि न प्राप्नोति ।
 महान् बाहुः अस्य महाबाहुः इति ।
 शेषवचनात् तु यः असौ प्रत्यारम्भात् कृतः बहुव्रीहिः तस्मात् सिध्यति तस्मिन् ।
 यस्मात् शेषः बहुव्रीहिः इति सिद्धे अनेकम् अन्यपदार्थे इति आह तेन प्रतिपदम् भवति ।
 प्रधानतः वा यतः वृत्तिः ।
 अथ वा गौणमुख्ययोः मुख्ये कार्यसम्प्रत्ययः ।
 तत् यथा गौः अनुबन्ध्यः अजः अग्नीषोमीयः इति न बाहीकः अनुबध्यते ।
 कथम् तर्हि बाहीके वृद्ध्यात्त्वे भवतः ।
 गौः तिष्ठति , गाम् आनय इति ।
 अर्थाश्रये एतत् एवम् ।
 यत् हि शब्दाश्रयम् शब्दमात्रे तत् भवति ।
 शब्दाश्रये च वृद्ध्यात्त्वे ।
 महदात्त्वे घासकरविशिष्टेषु उपसङ्ख्यानम् पुंवद्वचनम् च असमानाधिकरणार्थम् ।
 महदात्त्वे घासकरविशिष्टेषु उपसङ्ख्यानम् कर्तव्यम् पुंवद्भावः च असमानाधिकरणार्थः कर्तव्यः ।
 महत्याः घासः महाघासः , महत्याः करः महाकरः , महत्याः विशिष्टः महाविशिष्टः ।
 अष्टनः कपाले हविषि ।
 अष्टनः कपाले हविषि उपसङ्ख्यानम् कर्तव्यम् ।
 अष्टाकपालम् चरुम् निर्वपेत् ।
 हविषि इति किमर्थम् ।
 अष्टकपालम् ब्राह्मणस्य ।
 गवि च युक्ते ।
 गवि च युक्ते उपसङ्ख्यानम् कर्तव्यम् ।
 अष्टागवेन शकटेन ।
 युक्ते इति किमर्थम् ।
 अष्टगवम् ब्राह्मणस्य ।
 प्राक् शतात् इति वक्तव्यम् इह मा भूत् । द्विशतम् , द्विसहस्रम् , अष्तशतम् , अष्टसहस्रम् ।
 सर्वेषाङ्ग्रहणम् किमर्थम् ।
 चत्वारिंशत्प्रभृतौ सर्वेषाम् विभाषा यथा स्यात् , द्व्यष्टनोः च त्रेः च ।
 न एतत् अस्ति प्रयोजनम् ।
 प्रकृतम् द्व्यष्टन्ग्रहणमनुवर्तिष्यते ।
 यदि तत् अनुवर्तते त्रेः त्रयः द्व्यष्टनोः च इति द्व्यष्टनोः अपि द्त्रयः आदेशः प्राप्नोति ।
 न एषः दोषः ।
 मण्डूकगतयः अधिकाराः ।
 यथा मण्डूकाः उत्प्लुत्य उत्प्लुत्य गच्छन्ति तद्वत् अधिकाराः ।
 अथ वा एकयोगः करिष्यते ।
 द्व्यष्टनः सङ्ख्ययाम् अबहुव्रीह्यशीत्योः त्रेः त्रयः ।
 ततः विभाषा चत्वारिंशत्प्रभृतौ सर्वेषाम् इति ।
 अथ वा उभयम् निवृत्तम् तत् अपेक्षिष्यामहे ।
 यण्ग्रहणम् इदम् प्रत्ययग्रहणम् ।
 तत्र प्रत्ययग्रहणे यस्मात् सः तदादेः ग्रहणम् भवति इति यदणन्ते प्राप्नोति ।
 यदण्ग्रहणे रूपग्रहणम् लेखग्रहणात् ।
 यदण्ग्रहणे रूपग्रहणम् द्रष्टव्यम् ।
 कुतः ।
 लेखग्रहणात् ।
 यत् अयम् लेखग्रहणम् करोति तत् ज्ञापयति आचार्यः न यदणन्ते भवति इति ।
 अपरः आह 
 अत्यल्पम् इदम् उच्यते ।
 सर्वत्र एव उत्तरपदाधिकारे प्रत्ययग्रहणे रूपग्रहणम् द्रष्टव्यम् ।
 कुतः ।
 लेखग्रहणात् एव ।
 किम् प्रयोजनम् ।
 कुमारी गौरितरा ।
 घादिषु नद्याः ह्रस्वः भवति इति ह्रस्वत्वम् प्रसज्येत ।
 यदि एतत् ज्ञाप्यते खिति अनव्ययस्य इति खिति एव अनन्तरस्य अनव्ययस्य ह्रस्वत्वम् प्राप्नोति ।
 खिति अनन्तरः ह्रस्वभावी न अस्ति इति कृत्वा खिदन्ते भविष्यति ।
 ननु च अयम् अस्ति स्तनन्धयः इति ।
 अत्र अपि शपा व्यवधानम् ।
 एकादेशे कृते न अस्ति व्यवधानम् ।
 एकादेशः पूर्वविधौ स्थानिवत् भवति इति स्थानिवद्भावात् व्यवधानम् एव ।
 अथ वा एतत् ज्ञापयति आचार्यः खिति अनन्तरस्य न भवति इति यत् अयम् अनव्ययस्य इति प्रतिषेधम् शास्ति ।
 न हि खिति अनन्तरम् अव्ययम् अस्ति ।
 पदादेशे अन्तोदात्तनिपातनम् [ऋ
 पदोपहतार्थम्] । पदादेशे अन्तोदात्तनिपातनम् कर्तव्यम् ।
 किम् प्रयोजनम् ।
 पदोपहतार्थम् ।
 पादेन उपहतम् पदोपहतम् ।
 तृतीया कर्मणि इति प्रकृतिस्वरत्वे पूर्वपदान्तोदात्तत्वम् यथा स्यात् ।
 उपदेशिवद्वचनम् च स्वरसिद्ध्यर्थम् ।
 उपदेशिवद्भावः च वक्तव्यः ।
 किम् प्रयोजनम् ।
 स्वरसिद्ध्यर्थम् ।
 उपदेशावस्थायाम् अन्तोदात्तनिपातने कृते समासस्वरेण बाधनम् यथा स्यात् ।
 पदाजिः , पदातिः ।
 पद्भावे इके चरतौ उपसङ्ख्यानम् ।
 पद्भावे इके चरतौ उपसङ्ख्यानम् कर्तव्यम् ।
 पादाभ्याम् चरति पदिकः ।
 निष्के च उपसङ्ख्यानम् कर्तव्यम् ।
 पन्निष्केण पादनिष्केण ।
 सञ्ज्ञायाम् उत्तरपदस्य इति वक्तव्यम् इह अपि यथा स्यात् ।
 लोहितोदः , क्षीरोदः इति ।
 एकहलादौ इति किमर्थम् ।
 उदकस्थानम् ।
 उच्यमाने अपि एतस्मिन् अत्र प्रप्नोति ।
 एतत् अपि एकहलादि ।
 किम् कारणम् ।
 एकैकवर्णवर्तित्वात् वाचः उच्चरितप्रध्वंसित्वात् च वर्णानाम् ।
 एकैकवर्णवर्तिनी वाक् ।
 न द्वौ वर्णौ युगपत् उच्चारयति ।
 तत् यथा गौः इति उक्ते यावत् गकारे वाक् वर्तते तावत् न औकारे न विसर्जनीये ।
 यावत् औअकारे न तावत् गकारे न विसर्जनीये ।
 यावत् विसर्जनीये न तावत् गकारे न औकारे ।
 उच्चरितप्रध्वंसित्वात् च वर्णानाम् ।
 उच्चरितः वर्णः प्रध्वस्तः च ।
 अथ अपरः प्रयुज्यते ।
 न वर्णः वर्णस्य सहायः ।
 एवम् तर्हि एकहलादौ इति उच्यते सर्वः च एकहलादिः ।
 तत्र प्रकर्षगतिः विज्ञायते 
 साधीयः यः एकहलादिः इति ।
 कः च साधीयः ।
 यत्र एकम् हलम् उच्चार्य अच् उच्यते ।
 इकः ह्रस्वत्वम् उत्तरपदमात्रे ।
 इकः ह्रस्वत्वम् उत्तरपदमात्रे वक्तव्यम् इह अपि यथा स्यात् , अलाबुकर्कन्धुदृन्भुफलम् इति ।
 किम् पुनः कारणम् न सिध्यति ।
 सर्वान्ते हि लोकविज्ञानम् ।
 लोकविज्ञानात् हि यत् एव सर्वान्तम् पदम् तस्मिन् पूर्वपदस्य ह्रस्वत्वम् स्यात् ।
 अथ वा एवम् विग्रहः करिष्यते ।
 अलाबूः च कर्कन्धूः च , अलाबुकर्कन्ध्वौ , अलाबुकर्कन्ध्वौ दृन्भूः च, अलाबुकर्कन्धुदृन्भ्वः , अलाबुकर्कन्धुदृन्भूनाम् फलम् अलाबुकर्कन्धुदृन्भुफलम् इति ।
 यदि एवम् दृन्भ्वाः पूर्वनिपातः प्राप्नोति ।
 राजदन्तादिषु पाठः करिष्यते ।
 अथ वा एवम् विग्रहः करिष्यते ।
 दृन्भ्वाः फलम् दृन्भुफलम् , कर्कन्धूः च दृन्भुफलम् च कर्कन्धुदृन्भुफलम् , अलाबूः च कर्कन्धुदृन्भुफलम् च अलाबुकर्कन्धुदृन्भुफलम् इति ।
 एवम् अपि फलेन अकृतः अभिसम्बन्धः भवति ।
 प्रत्येकम् फलशब्दः परिसमाप्यते ।
 इयङुवङव्ययप्रतिषेधः ।
 इयङुवङ्भाइनाम् अव्ययानाम् च प्रतिषेधः वक्तव्यः ।
 श्रीकुलम् , भ्रूकुलम् , काण्डीभूतम् वृषलकुलम् , कुड्यीभूतम् वृषलकुलम् ।
 अभ्रूकंसादीनाम् इति वक्तव्यम् ।
 भ्रुकुंसः , भ्रुकुटिः ।
 अपरः आह 
 अकारः भ्रूकंसादीनाम् इति वक्तव्यम् ।
 भ्रकुंसः , भ्रकुटिः ।
 तद्धिते किम् उदाहरणम् ।
 एकत्वम् , एकता ।
 न एतत् अस्ति प्रयोजनम् ।
 पुंवद्भावेन अपि एतत् सिद्धम् ।
 कथम् पुंवद्भावः ।
 तासिलादिषु आ कृत्वसुचः ।
 इदम् तर्हि प्रयोजनम् ।
 एकस्याः आगतम् एकरूप्यम् , एकमयम् ।
 इदम् च अपि उदाहरणम् ।
 एकत्वम् , एकता ।
 ननु च उक्तम् पुंवद्भावेन अपि एतत् सिद्धम् इति ।
 न सिध्यति ।
 उक्तम् एतत् त्वतलोः गुणवचनस्य इति ।
 अथ उत्तरपदे किम् उदाहरणम् ।
 एकशाटी ।
 न एतत् अस्ति ।
 पुंवद्भावेन अपि एतत् सिद्धम् ।
 कथम् पुंवद्भावः ।
 समानाधिकरणलक्षणः ।
 इदम् तर्हि प्रयोजनम् ।
 एकस्याः क्षीरम् एकषीरम् ।
 इदम् च अपि उदाहरणम् ।
 एकशाटी ।
 ननु च उक्तम् पुंवद्भावेन अपि एतत् सिद्धम् इति ।
 न सिध्यति ।
 न कोपधायाः इति प्रतिषेधः प्राप्नोति ।
 न एषः दोषः ।
 उक्तम् एतत् कोपधप्रतिषेधे तद्धितवुग्रहणम् इति ।
 खिति ह्रस्वाप्रसिद्धिः अनजन्तत्वात् ।
 खिति ह्रस्वाप्रसिद्धिः ।
 कालिम्मन्या , हरिणिम्मन्या ।
 किम् कारणम् ।
 अनजन्तत्वात् ।
 मुमि कृते अनजन्तत्वात् ह्रस्वत्वम् न प्राप्नोति ।
 सिद्धम् तु ह्रस्वान्तस्य मुम्वचनात् ।
 सिद्धम् एतत् ।
 कथम् ।
 ह्रस्वान्तस्य मुम् भवति इति वक्तव्यम् ।
 सन्नियोगात् वा ।
 अथ वा सन्नियोगः करिष्यते ।
 कः एषः यत्नः चोद्यते सन्नियोगः नाम ।
 चकारः कर्तव्यः ।
 मुम् च ।
 किम् च. यत् च अन्यत् प्राप्नोति ।
 किम् च अन्यत् प्राप्नोति ।
 ह्रस्वत्वम् ।
 सिध्यति ।
 सूत्रम् तर्हि भिद्यते ।
 यथान्यासम् एव अस्तु ।
 ननु च उक्तम् खिति ह्रस्वाप्रसिद्धिः अनजन्तत्वात् इति ।
 परिहृतम् एतत् सिद्धम् तु ह्रस्वान्तस्य मुम्वचनात् इति ।
 तत् तर्हि ह्रस्वग्रहणम् कर्तव्यम् ।
 न कर्तव्यम् ।
 प्रकृतम् अनुवर्तते ।
 क्व प्रकृतम् ।
 इकः ह्रस्वः अङ्यः गालवस्य इति ।
 तत् वै प्रथमानिर्दिष्टम् षष्ठीनिर्दिष्टेन च इह अर्थः ।
 खिति इति एषा सप्तमी ह्रस्वः इति प्रथमायाः षष्ठीम् प्रकल्पयिष्यति तस्मिन् इति निर्दिष्टे पूर्वस्य इति ।
 अथ वा खिति ह्रस्वः भवति इति उच्यते ।
 खिति ह्रस्वभावी न अस्ति इति कृत्वा भूतपूर्वगतिः विज्ञास्यते ।
 अजन्तम् यत् भूतपूर्वम् इति ।
 अथ वा कार्यकालम् सञ्ज्ञापरिभाषम् यत्र कार्यम् तत्र द्रष्टव्यम् ।
 खिति ह्रस्वः भवति इति उपस्थितम् इदम् भवति अचः इति ।
 तत्र वचनात् अनजन्तस्य अपि भविष्यति ।
 इह अपि तर्हि वचनात् प्राप्नोति ।
 वाङ्मन्यः इति ।
 न एतत् अस्ति ।
 इकः इति वर्तते ।
 एवम् अपि खट्वम्मन्यः , अत्र न प्राप्नोति ।
 न एषः दोषः ।
 आब्ग्रहणम् अपि प्रकृतम् अनुवर्तते ।
 क्व प्रकृतम् ।
 ङ्यापोः सञ्ज्ञाच्छन्दसोः बहुलम् इति ।
 एवम् अपि कीलालपम्मन्यः , शुभंयम्मन्यः अत्र न प्राप्नोति ।
 तस्मात् पूर्वोक्तौ एव परिहारौ ।
 अमः प्रत्ययवदनुदेशे किम् प्रयोजनम् ।
 अमः प्रत्ययवदनुदेशे प्रयोजनम् आत्वपूर्वसवर्णगुणेयङुवङादेशाः ।
 अमः प्रत्ययवदनुदेशे आत्वपूर्वसवर्णगुणेयङुवङादेशाः प्रयोजनम् ।
 आत्वम् प्रयोजनम् ।
 गाम्मन्यः ।
 पूर्वसवर्णः प्रयोजनम् ।
 स्त्रीम्मन्यः ।
 गुणः प्रयोजनम् ।
 नरम्मन्यः ।
 इयङुवङौ प्रयोजनम् ।
 श्रियम्मन्यः , भ्रुवम्मन्यः ।
 अमः प्रत्ययवदनुदेशे आत्वपूर्वसवर्णाप्रसिद्धिः अप्रथमात्वात् ।
 अमः प्रत्ययवदनुदेशे आत्वपूर्वसवर्णयोः अप्रसिद्धिः ।
 किम् कारणम् ।
 अप्रथमात्वात् ।
 प्रथमयोः इति उच्यते न च अत्र प्रथमाम् पश्यामः ।
 किम् च भोः आत्वम् प्रथमयोः इति उच्यते ।
 न खलु प्रथमयोः इति उच्यते ।
 प्रथमयोः इति तु विज्ञायते ।
 कथम् ।
 अम्शसोः इति उच्यते ।
 ते एवम् विज्ञास्यामः ।
 शस्सहचरितः यः अम्शब्दः ।
 कः च शस्सहचरितः ।
 प्रथमा एव ।
 ननु च प्रत्ययवदनुदेशात् भविष्यति ।
 न सिध्यति ।
 किम् कारणम् ।
 सामान्यातिदेशे [ऋ
 हि] विशेषानतिदेशः ।
 सामन्ये हि अतिदिश्यमाने विशेषः न अतिदिष्टः भवति ।
 तत् यथा ।
 ब्रह्मणवत् अस्मिन् क्षत्रिये वर्तितव्यम् इति सामान्यम् यत् ब्राह्मणकार्यम् तत् क्षत्रिये अतिदिश्यते ।
 यत् विशिष्टम् माठरे कौण्डिन्ये वा न तत् अतिदिश्यते ।
 एवम् इह अपि सामान्यम् यत् प्रत्ययकार्यम् तत् अतिदिश्यते यत् विशिष्टम् द्वितीयैकवचने भवति प्रथमयोः इति न तत् अतिदिश्यते ।
 सिद्धम् तु द्वितीयैकवचनवद्वचनात् ।
 सिद्धम् एतत् ।
 कथम् ।
 द्वितीयैकवचनवत् भवति इति वक्तव्यम् ।
 एकशेषनिर्देशात् वा ।
 अथ वा एकशेषनिर्देशः अयम् ।
 अम् च अम् च अम् ।
 इचः एकाचः अम् भवति अम्प्रत्ययवत् च अस्मिन् कार्यम् भवति इति ।
 अथ इह कथम् भवितव्यम् ।
 श्रियम् आत्मानम् मन्यते ब्राह्मणकुलम् ।
 श्रियम्मन्यम् आहोस्वित् श्रिमन्यम् इति ।
 श्रियम्मन्यम् इति भवितव्यम् ।
 स्वमोः नपुंसकात् इति लुक् कस्मात् न भवति ।
 न अप्राप्ते लुकि अम् आरभ्यते ।
 सः यथा एव सुपः धातुप्रातिपदिकयोः इति एतम् बाधते एवम् स्वमोः नपुंसकात् इति एतम् अमि लुकम् बाधेत ।
 न बाधते ।
 किम् कारणम् ।
 येन न अप्राप्ते तस्य बाधनम् भवति ।
 न च अप्राप्ते सुपः धातुप्रातिपदिकयोः इति एतस्मिन् एतत् आरभ्यते ।
 स्वमोः नपुंसकात् इति एतस्मिन् पुनः प्राप्ते च अप्राप्ते च ।
 अथ वा मध्ये अपवादाः पूर्वान् विधीन् बाधन्ते इति एवम् सुपः धातुप्रातिपदिकयोः इति एतम् बाधते ।
 स्वमोः नपुंसकात् इति एतम् न बाधिष्यते ।
 एवम् तर्हि असिद्धम् बहिरङ्गम् अन्तरङ्गे इति असिद्धत्वात् बहिरङ्गलक्षणस्य अमः अन्तरङ्गलक्षणः लुक् न भविष्यति ।
 न एषा परिभाषा उत्तरपदाधिकारे शक्या विज्ञातुम् ।
 इह हि दोषः स्यात् ।
 द्विषन्तपः , परन्तपः ।
 संयोगान्तलोपः न स्यात् ।
 तस्मात् श्रिमन्यम् इति एव भवितव्यम् ।
 अस्तुसत्यागदस्य कारे ।
 अस्तुसत्यागदस्य कारे उपसङ्ख्यानम् कर्तव्यम् ।
 अस्तुङ्कारः , सत्यङ्कारः , अगदङ्कारः ।
 भक्षस्य छन्दसि ।
 भक्षस्य छन्दसि उपसङ्ख्यानम् कर्तव्यम् ।
 तस्य ते भक्षङ्कारस्य ।
 छन्दसि इति किम् ।
 भक्षकारस्य तत् मतम् इति ।
 धेनोः भव्यायाम् ।
 धेनोः भव्यायाम् उपसङ्ख्यानम् कर्तव्यम् ।
 धेनुम्भव्या ।
 लोकस्य पृणे ।
 लोकस्य पृणे उपसङ्ख्यानम् कर्तव्यम् ।
 लोकम्प्र्णस्य धन्विनः ।
 इत्ये अनभ्याशस्य ।
 इत्ये अनभ्याशस्य उपसङ्ख्यानम् कर्तव्यम् ।
 अनभ्याशमित्यः ।
 भ्राष्ट्राग्न्योः इन्धे ।
 भ्राष्ट्राग्न्योः इन्धे उपसङ्ख्यानम् कर्तव्यम् ।
 भ्राष्ट्रमिन्धः , अग्निमिन्धः ।
 गिले अगिलस्य ।
 गिले अगिलस्य उपसङ्ख्यानम् कर्तव्यम् ।
 तिमिङ्गिलः ।
 अगिलस्य इति किमर्थम् ।
 गिलगिलः ।
 गिलगिले च इति वक्तव्यम् ।
 तिमिङ्गिलगिलः ।
 उष्णभद्रयोः करणे ।
 उष्णभद्रयोः करणे उपसङ्ख्यानम् कर्तव्यम् ।
 उष्णङ्करणम् , भद्रङ्करणम् ।
 सूतोग्रराजभोजकुलमेरुभ्यः दुहितुः पुत्रट् वा ।
 सूतोग्रराजभोजकुलमेरुभ्यः दुहितुः पुत्रट् वा भवति इति वक्तव्यम् ।
 सूतपुत्री , सूतदुहिता , उग्रपुत्री , उग्रदुहिता , रजपुत्री , राजदुहिता , भोजपुत्री , भोजदुहिता , कुलपुत्री , कुलदुहिता , मेरुपुत्री , मेरुदुहिता ।
 किम् इयम् प्राप्ते विभाषा आहोस्वित् अप्राप्ते ।
 कथम् च प्राप्ते कथम् वा अप्राप्ते ।
 खिति इति वा नित्ये प्राप्ते अन्यत्र वा अप्राप्ते ।
 रात्रेः अप्राप्ते ।
 रात्रेः अप्राप्ते विभाषा ।
 प्राप्ते नित्यः विधिः ।
 रात्रिम्मन्यः ।
 अप्राप्ते विभाषा ।
 रात्र्यटः , रात्रिमटः ।
 किमर्थम् नञः सानुबन्धकस्य ग्रहणम् क्रियते न नस्य इति एव उच्येत ।
 नस्य इति उच्यमाने कर्णपुत्रः , वर्णपुत्रः इति अत्र अपि प्रसज्येत ।
 न एषः दोषः ।
 अर्थवद्ग्रहणे न अनर्थकस्य इति एवम् एतस्य न भविष्यति ।
 एवम् अपि प्रश्नपुत्रः , विश्नपुत्रः इति अत्र अपि प्राप्नोति ।
 न एषः दोषः ।
 अननुबन्धकग्रहणे न सानुबन्धकस्य इति एवम् एतस्य न भविष्यति ।
 एवम् अपि वामनपुत्रः , पामनपुत्रः इति अत्र अपि प्राप्नोति ।
 तस्मात् सानुबन्धकस्य ग्रहणम् कर्तव्यम् ।
 नञः नलोपे अवक्षेपे तिङि उपसङ्ख्यानम् ।
 नञः नलोपे अवक्षेपे तिङि उपसङ्ख्यानम् कर्तव्यम् ।
 अपचसि वै त्वम् जाल्म ।
 अकरोषि वै त्वम् जाल्म ।
 किमर्थम् तस्मात् इति उच्यते न नुट् अचि इति एव उच्येत ।
 नुट् अचि इति उच्यमाने नञः एव नुट् प्रसज्येत ।
 एवम् तर्हि पूर्वान्तः करिष्यते ।
 तत्र अयम् अपि अर्थः ।
 तदोः सः सौ अनन्त्ययोः इति तदोः ग्रहणम् न कर्तव्यम् ।
 तत्र हि तवर्गानिर्देशे एतत् प्रयोजनम् इह मा भूत् ।
 अनेषः करोति इति ।
 यावता पूर्वान्तः सः अपि अदोषः भवति ।
 न एवम् शक्यम् ।
 अनुष्णः इति नलोपः प्रातिपदिकान्तस्य इति नलोपः प्रसज्येत ।
 नुग्वचनात् न भविष्यति ।
 ङमुट् तर्हि प्राप्नोति ।
 तस्मात् परादिः कर्तव्यः ।
 परादौ च क्रियमाणे तस्मात् इति वक्तव्यम् ।
 किमर्थम् आदुक् उच्यते न अदुक् एव उच्यते ।
 का रूपसिद्धिः 
 एकान्नविंशतिः , एकान्नशतम् ।
 सवर्णदीर्घत्वेन सिद्धम् ।
 न सिध्यति ।
 अतः गुणे इति पररूपत्वम् प्राप्नोति ।
 एवम् तर्हि अदुट् करिष्यते ।
 अदुट् च अशक्यः कर्तुम् ।
 आनुनासिक्यम् हि न स्यात् ।
 यत् हि तत् यरः अनुनासिके अनुनासिकः व इति पदान्तस्य इति एवम् तत् ।
 किम् पुनः कारणम् पदान्तस्य इति एवम् तत् ।
 इह मा भूत् ।
 बुध्नः , ब्रध्नः , बध्नाति ।
 एवम् तर्हि अनुट् करिष्यते ।
 अनुट् च अशक्यः कर्तुम् ।
 विभाषया आनुनासिक्यम् ।
 तेन इदम् एव रूपम् स्यात् एकान्नविंशतिः ।
 इदम् न स्यात् ।
 एकान्नविंशतिः इति ।
 अस्तु तर्हि अदुक् एव ।
 ननु च उक्तम् अतः गुणे इति पररूपत्वम् प्राप्नोति इति ।
 न एषः दोषः ।
 अकारोच्चारणसामर्थ्यात् न भविष्यति ।
 यदि तर्हि प्राप्नुवन् विधिः अकारोच्चारणसामर्थ्यात् बाध्यते सवर्णदीर्घत्वम् अपि न प्राप्नोति ।
 यम् विधिम् प्रति उपदेशः अनर्थकः सः विधिः बाध्यते ।
 यस्य तु विधिः निमित्तम् एव न असौ बाध्यते ।
 पररूपम् च प्रति अकारोच्चारणम् अनर्थकम् सवर्णदीर्घत्वस्य पुनः निमित्तम् एव ।
 सहस्य हलोपवचनम् ।
 सहस्य हलोपः वक्तव्यः ।
 सादेशे हि स्वरे दोषः ।
 सादेशे हि [सति] स्वरे दोषः स्यात् ।
 आन्तर्यतः उदात्तानुदात्तयोः [स्थाने] स्वरितः आदेशः प्रसज्येत ।
 [सपुत्रः , सभार्यः ।] सः तर्हि लोपः वक्तत्व्यः ।
 न वक्तत्व्यः ।
 आद्युदात्तनिपातनम् करिष्यते ।
 सः निपातनस्वरः प्रकृतिस्वरस्य बाधकः भविष्यति ।
 एवम् अपि उपदेशिवद्भावः वक्तव्यः ।
 सः यथा एव हि निपातनस्वरः प्रकृतिस्वरम् बाधते एवम् समासस्वरम् अपि बाधेत ।
 सेष्टि , सपशुबन्धम् ।
 ग्रन्थान्ते वचनानर्थक्यम् अव्ययीभावेन कृतत्वात् । ग्रन्थान्ते वचनम् अनर्थकम् ।
 किम् कारणम् ।
 अव्ययीभावेन कृतत्वात् ।
 अव्ययीभावे च अकाले इति एव सिद्धम् ।
 यः तर्हि कालोत्तरपदः ग्रन्थान्तः तदर्थम् इदम् वक्तव्यम् ।
 सकाष्ठम् ज्योतिषम् अधीते ।
 सकलम् , समुहूर्तम् ।

 अकि-३,१७०.१९-१७१.११; रो-४,६४६-६४७; भा-१/२७) उपसर्जनस्य वावचने सर्वप्रसङ्गः अविशेषात् ।

 अकि-३,१७०.१९-१७१.११; रो-४,६४६-६४७; भा-२/२७) उपसर्जनस्य वावचने सर्वप्रसङ्गः ।

 अकि-३,१७०.१९-१७१.११; रो-४,६४६-६४७; भा-३/२७) सर्वस्य उपसर्जनस्य सादेशः प्राप्नोति ।

 अकि-३,१७०.१९-१७१.११; रो-४,६४६-६४७; भा-४/२७) अस्य अपि प्राप्नोति 
 सहयुध्वा , सहकृत्वा ।

 अकि-३,१७०.१९-१७१.११; रो-४,६४६-६४७; भा-५/२७) किम् कारणम् ।

 अकि-३,१७०.१९-१७१.११; रो-४,६४६-६४७; भा-६/२७) अविशेषात् ।

 अकि-३,१७०.१९-१७१.११; रो-४,६४६-६४७; भा-७/२७) न हि कः चित् विशेषः उपादीयते एवञ्जातीयकस्य सादेशः भवति इति ।

 अकि-३,१७०.१९-१७१.११; रो-४,६४६-६४७; भा-८/२७) अनुपादीयमाने विशेषे सर्वप्रसङ्गः ।

 अकि-३,१७०.१९-१७१.११; रो-४,६४६-६४७; भा-९/२७) सिद्धम् तु बहुव्रीहिनिर्देशात् ।

 अकि-३,१७०.१९-१७१.११; रो-४,६४६-६४७; भा-१०/२७) सिद्धम् एतत् ।

 अकि-३,१७०.१९-१७१.११; रो-४,६४६-६४७; भा-११/२७) कथम् ।

 अकि-३,१७०.१९-१७१.११; रो-४,६४६-६४७; भा-१२/२७) बहुव्रीहिनिर्देशात् ।

 अकि-३,१७०.१९-१७१.११; रो-४,६४६-६४७; भा-१३/२७) बहुव्रीहिनिर्देशः कर्तव्यः ।

 अकि-३,१७०.१९-१७१.११; रो-४,६४६-६४७; भा-१४/२७) एवम् अपि सहयुध्वप्रियः , सहकृत्वप्रियः इति अत्र प्राप्नोति ।

 अकि-३,१७०.१९-१७१.११; रो-४,६४६-६४७; भा-१५/२७) बहुव्रीहौ यत् उत्तरपदम् इति एवम् विज्ञास्यते ।

 अकि-३,१७०.१९-१७१.११; रो-४,६४६-६४७; भा-१६/२७) ननु एतत् अपि बहुव्रीहौ उत्तरपदम् ।

 अकि-३,१७०.१९-१७१.११; रो-४,६४६-६४७; भा-१७/२७) एवम् तर्हि बहुव्रीहौ यत् उपसर्जनम् इति एवम् विज्ञास्यते ।

 अकि-३,१७०.१९-१७१.११; रो-४,६४६-६४७; भा-१८/२७) बहुव्रीहौ च यत् उपसर्जनम् बहुव्रीहिम् प्रति च यत् उपसर्जनम् ।

 अकि-३,१७०.१९-१७१.११; रो-४,६४६-६४७; भा-१९/२७) सः तर्हि बहुव्रीहिनिर्देशः कर्तव्यः ।

 अकि-३,१७०.१९-१७१.११; रो-४,६४६-६४७; भा-२०/२७) न कर्तव्यः ।

 अकि-३,१७०.१९-१७१.११; रो-४,६४६-६४७; भा-२१/२७) इह कः चित् प्रधानानाम् एव समासः कः चित् उपसर्जनानाम् एव कः चित् प्रधानोपसर्जनानाम् ।

 अकि-३,१७०.१९-१७१.११; रो-४,६४६-६४७; भा-२२/२७) तत् यः उपसर्जनानाम् एव समासः तत् उपसर्जनम् ।

 अकि-३,१७०.१९-१७१.११; रो-४,६४६-६४७; भा-२३/२७) अथ वा अकारः मत्वर्थीयः ।

 अकि-३,१७०.१९-१७१.११; रो-४,६४६-६४७; भा-२४/२७) तत् यथा तुन्दः घाटः इति ।

 अकि-३,१७०.१९-१७१.११; रो-४,६४६-६४७; भा-२५/२७) अथ वा मतुब्लोपः अत्र द्रष्टव्यः ।

 अकि-३,१७०.१९-१७१.११; रो-४,६४६-६४७; भा-२६/२७) तत् यथा पुष्यकाः एषाम् ते इमे पुष्यकाः ।

 अकि-३,१७०.१९-१७१.११; रो-४,६४६-६४७; भा-२७/२७) कालकाः एषाम् ते इमे कालकाः इति ।

 अकि-३,१७१.१३-१४; रो-४,६४८; भा-१/४) प्रकृत्या आशिषि अगवादिषु ।

 अकि-३,१७१.१३-१४; रो-४,६४८; भा-२/४) प्रकृत्या आशिषि अगवादिषु इति वक्तव्यम् ।

 अकि-३,१७१.१३-१४; रो-४,६४८; भा-३/४) इह मा भूत् ।

 अकि-३,१७१.१३-१४; रो-४,६४८; भा-४/४) सगवे सवत्साय सहलाय इति ।
 चरणे किम् निपात्यते ।
 ब्रह्मणि उपपदे समानपूर्वे व्रते कर्मणि चरेः णिनिः व्रतलोपः च ।
 ब्रह्मणि उपपदे समानपूर्वे व्रते कर्मणि चरेः णिनिः प्रत्ययः व्रतलोपः च निपात्यते ।
 समाने ब्रह्मणि व्रतम् चतर्ति इति सब्रह्मचारी ।
 दृग्दृशवतुषु दृक्षे उपसङ्ख्यानम् । दृग्दृशवतुषु दृक्षे उपसङ्ख्यानम् कर्तव्यम् ।
 सदृक्षासः प्रतिसदृक्षासः ।
 किमर्थम् अञ्चतिनह्यादिषु क्विब्ग्रहणम् क्रियते ।
 इह मा भूत् ।
 समञ्चनम् , उपनहनम् ।
 न एतत् अस्ति प्रयोजनम् ।
 उत्तरपदे इति वर्तते न च अन्तरेण क्विपम् अञ्चतिनह्यादयः उत्तरपदानि भवन्ति ।
 तत्र अन्तरेण क्विब्ग्रहणम् क्विबन्ते एव भविष्यति ।
 तदादिविधिना प्राप्नोति ।
 अतः उत्तरम् पठति अञ्चतिनह्यादिषु क्विब्ग्रहणनार्थक्यम् यस्मिन् विधिः तदादौ अल्ग्रहणे ।
 अञ्चतिनह्यादिषु क्विब्ग्रहणम् अनर्थकम् ।
 किम् कारणम् ।
 यस्मिन् विधिः तदादौ अल्ग्रहणे ।
 अल्ग्रहणेषु एतत् भवति न च इदम् अल्ग्रहणम् ।
 एवम् तर्हि सिद्धे सति यत् क्विब्ग्रहणम् करोति तत् ज्ञापयति आचार्यः अन्यत्र धातुग्रहणे तदादिविधिः भवति इति ।
 किम् एतस्य ज्ञापने प्रयोजनम् ।
 अतः कृकमि इति अत्र , अयस्कृत् अयस्कार इति अपि सिद्धम् भवति ।
 अद्रिसध्र्योः अन्तोदात्तवचनम् कृत्स्वरनिवृत्त्यर्थम् ।
 अद्रिसध्र्योः अन्तोदात्तत्वम् वक्तव्यम् ।
 किम् प्रयोजनम् ।
 कृत्स्वरनिवृत्त्यर्थम् ।
 कृत्स्वरः मा भूत् ।
 विष्वद्र्यङ् , विष्वद्र्यञ्चौ , विष्वद्र्यञ्चः , सध्र्यङ् , सध्र्यञ्चौ , सध्र्यञ्चः ।
 तत्र छन्दसि स्त्रियाम् प्रतिषेधः ।
 तत्र छन्दसि स्त्रियाम् प्रतिषेधः वक्तव्यः ।
 विश्वाची , घृताची ।
 यदि छन्दसि स्त्रियाम् प्रतिषेधः उच्यते कथम् सा कद्रीची ।
 एवम् तर्हि छन्दसि स्त्रियाम् बहुलम् इति वक्तव्यम् ।
 समापः ईत्त्वप्रतिषेधः ।
 समापः ईत्त्वप्रतिषेधः वक्तव्यः ।
 समापम् नाम देवयजनम् ।
 अपरः आह 
 ईत्त्वम् अनवर्णात् इति वक्तव्यम् ।
 समीपम् , अन्तरीपम् ।
 इह मा भूत् ।
 प्रापम् , परापम् ।
 दीर्घोच्चारणम् किमर्थम् न उदनोः देशे इति एव उच्येत ।
 का रूपसिद्धिः 
 अनूपः ।
 सवर्णदीर्घत्वेन् सिद्धम् ।
 न सिध्यति ।
 अवग्रहे दोषः स्यात् ।
 अषष्ठ्यतृतीयस्थस्य इति उच्यते ।
 तत्र इदम् न सिध्यति ।
 अन्यस्य इदम् अन्यदीयम् ।
 अन्यस्य कारकम् अन्यत्कारकम् ।
 एवम् तर्हि अविशेषेण अन्यस्य दुक् छकारकयोः इति उक्त्वा ततः वक्ष्यामि अषष्ठ्यतृतीयस्थस्य आशीराशास्थास्थितोत्सुकोतिरागेषु इति ।
 कद्भावे त्रौ उपसङ्ख्यानम् ।
 कद्भावे त्रौ उपसङ्ख्यानम् कर्तव्यम् ।
 कुत्सिताः त्रयः कत्त्रयः ।
 के वा त्रयः ।
 न बिभृयुः कत्त्रयः
 पृषोदरादीनि इति उच्यते ।
 कानि पृषोदरादीनि ।
 पृषोदरप्रकाराणि ।
 कानि पुनः पृषोदरप्रकाराणि ।
 येषु लोपागमविकाराः श्रूयन्ते न च उच्यन्ते ।
 अथ यथा इति किम् इदम् ।
 प्रकारवचने थाल् ।
 अथ किम् इदम् उपदिष्टानि इति ।
 उच्चारितानि ।
 कुतः एतत् ।
 दिशिः उच्चारणक्रियः ।
 उच्चार्य हि वर्णान् आह उप्दिष्टाः इमे वर्णाः इति ।
 कैः पुनः उपदिष्टाः ।
 शिष्टैः ।
 के पुनः शिष्टाः ।
 वैयाकरणाः ।
 कुतः एतत् ।
 शास्त्रपूर्विका हि शिष्टिः वैयाकरणाः च शास्त्रज्ञाः ।
 यदि तर्हि शास्त्रपूर्विका शिष्टिः शिष्टिपूर्वकम् च शास्त्रम् तत् इतरेतराश्रयम् भवति ।
 इतरेतराश्रयाणि च न प्रकल्पन्ते ।
 एवम् तर्हि निवासतः आचारतः च ।
 सः च आचारः आर्यावर्त्ते एव ।
 कः पुनः आर्यावर्त्तः ।
 प्राक् आदर्शात् [ऋ अदर्शनात्] प्रत्यक् कालकवनात् दक्षिणेन हिमवन्तम् उत्तरेण पारियात्रम् ।
 एतस्मिन् आर्यनिवासे ये ब्राह्मणाः कुम्भीधान्याः अलोलुपाः अगृह्यमाणकारणाः किम् चित् अन्तरेण कस्याः चित् विद्यायाः पारगाः तत्रभवन्तः शिष्टाः ।
 यदि तर्हि शिष्टाः शब्देषु प्रमाणम् किम् अष्टाध्याय्या क्रियते ।
 शिष्टज्ञानार्था अष्टाध्यायी ।
 कथम् पुनः अष्टाध्याय्या शिष्टाः शक्याः विज्ञातुम् ।
 अष्टाध्यायीम् अधीयानः अन्यम् पश्यति अनधीयानम् ये अत्र विहिताः शब्दाः तान् प्रयुञ्जानम् ।
 सः पश्यति ।
 नूनम् अस्य दैवानुग्रहः स्वभावः वा यः अयम् न च अष्टाध्यायीम् अधीते ये च अस्यम् विहिताः शब्दाः तान् प्रयुङ्क्ते ।
 नूनम् अयम् अन्यान् अपि जानाति ।
 एवम् एषा शिष्टज्ञानार्था अष्टाध्यायी ।
 दिक्शब्देभ्यः तीरस्य तारभावः वा ।
 दिक्शब्देभ्यः तीरस्य तारभावः वा वक्तव्यः ।
 दक्षिणतीरम् , दक्षिणतारम् ।
 वाचः वादे डत्वम् वलभावः च उत्तरपदस्य इञि ।
 वाचः वादे डत्वम् वक्तव्यम् वलभावः च उत्तरपदस्य इञि वक्तव्यः ।
 वाग्वादस्य अपत्यम् वाड्वलिः ।
 षषः उत्वम् दतृदशसु उत्तरपदादेः ष्टुत्वम् च ।
 षषः उत्वम् वक्तव्यम् उत्तरपदादेः ष्टुत्वम् च वक्तव्यम् ।
 षोडशन् , षोडश ।
 धासु वा ।
 धासु वा इति वक्तव्यम् उत्तरपदादेः ष्टुत्वम् च वक्तव्यम् ।
 षोढा षड्ढा कुरु ।
 अथ किमर्थम् बहुवचननिर्देशः क्रियते न पुनः धायाम् इति एव उच्यते ।
 नानाधिकरणवाची यः धाशब्दः तस्य ग्रहणम् यथा विज्ञायेत ।
 इह मा भूत् ।
 षट् दधाति इति षड्धा इति ।
 दुरः दाशनाशदभध्येषु ।
 दुरः दाशनाशदभध्येषु उत्वम् वक्तव्यम् उत्तरपदादेः च ष्टुत्वम् ।
 दूडाशः , दूणाशः , दूडभः , दूढ्यः ।
 स्वरो रोहतौ छन्दसि ।
 स्वरो रोहतौ छन्दसि उत्वम् वक्तव्यम् ।
 एहि त्वम् जाये स्वो रोहाव ।
 पीवोपवसनादीनाम् छन्दसि लोपः वक्तव्यः ।
 पीवोपवसनानाम् पयोपवसनानाम् श्रिया इदम् ।
 पूर्वग्रहणम् किमर्थम् न तस्मिन् इति निर्दिष्टे पूर्वस्य इति पूर्वस्य एव भविष्यति ।
 न सिध्यति ।
 न हि ढ्रलोपेन आनन्तर्यम् ।
 इह कस्मात् न भवति करणीयम् , हरणीयम् ।
 न एवम् विज्ञायते ढ्रोः लोपः ढ्रलोपः , ढ्रलोपे इति ।
 कथम् तर्हि ।
 ढ्रोः लोपः अस्मिन् सः अयम् ढ्रलोपः , ढ्रलोपे इति ।
 यदि एवम् न अर्थः पूर्वग्रहणेन ।
 भवति हि ढ्रलोपेन आनन्तर्यम् ।
 इदम् तर्हि प्रयोजनम् ।
 उत्तरपदे इति वर्तते ।
 तेन आनन्तर्यमात्रे यथा स्यात् ।
 औदुम्बरिः राजा ।
 पुनः रूपाणि कल्पयेत् ।
 वर्णग्रहणम् किमर्थम् न सहिवहोः ओत् अस्य इति एव उच्येत ।
 वृद्धौ अपि कृतायाम् यथा स्यात् ।
 उदवोढाम् , उदवोढम् , उदवोढ इति ।
 अथ अवर्णग्रहणम् किमर्थम् ।
 इह मा भूत् ।
 ऊढः , ऊढवान् इति ।
 न एतत् अस्ति प्रयोजनम् ।
 भवतु अत्र ओत्त्वम् ।
 श्रवणम् कस्मात् न भवति ।
 पूर्वत्वम् अस्य भविष्यति ।
 इदम् इह सम्प्रधार्यम् ।
 ओत्त्वम् क्रियताम् पूर्वत्वम् इति किम् अत्र कर्तव्यम् ।
 परत्वात् ओत्त्वम् ।
 अन्तरङ्गम् पूर्वत्वम् ।
 एवम् तर्हि इदम् इह सम्प्रधार्यम् ।
 ओत्त्वम् क्रियताम् सम्प्रसारणम् इति किम् अत्र कर्तव्यम् ।
 परत्वात् ओत्त्वम् ।
 नित्यम् सम्प्रसारणम् ।
 कृते अपि ओत्त्वे प्राप्नोति अकृते अपि ।
 ओत्त्वम् अपि नित्यम् ।
 कृते अपि सम्प्रसारणे प्राप्नोति अकृते अपि ।
 अनित्यम् ओत्त्वम् ।
 न हि कृते सम्प्रसारणे प्राप्नोति ।
 अन्तरङ्गम् पूर्वत्वम् ।
 यस्य च लक्षणान्तरेण निमित्तम् विहन्यते न तत् अनित्यम् ।
 न च सम्प्रसारणम् एव ओत्त्वस्य निमित्तम् विहन्ति ।
 अवश्यम् लक्षणान्तरम् पूर्वत्वम् प्रतीक्ष्यम् ।
 उभयोः नित्ययोः परत्वात् ओत्त्वम् ।
 ओत्त्वे कृते सम्प्रसारणम् सम्प्रसारणपूर्वत्वम् ।
 तत्र कार्यकृतत्वात् पुनः ओत्त्वम् न भविष्यति ।
 अपील्वादीनाम् इति वक्तव्यम् ।
 इह मा भूत् ।
 रुचिवहम् , चारुवहम् ।
 अम्नुष्यादिषु इति वक्तव्यम् ।
 इह मा भूत् ।
 प्रसेवः , प्रहारः , प्रसारः ।
 सादकारयोः कृत्रिमे ।
 सादकारयोः कृत्रिमे इति वक्तव्यम् ।
 इह एव यथा स्यात् ।
 प्रासादः , प्राकारः ।
 इह मा भूत् ।
 एषः अस्य प्रसादः ।
 एषः अस्य प्रकारः ।
 प्रतिवेशादीनाम् विभाषा ।
 प्रतिवेशादीनाम् विभाषा दीर्घत्वम् वक्तव्यम् ।
 प्रतिवेशः , प्रतीवेशः , प्रतिकारः , प्रतीकारः ।
 कथम् इदम् विज्ञायते ।
 दा इति एतस्मिन् तकारादौ , आहोस्वित् दा इति एतस्मिन् तकारान्ते इति ।
 किम् च अतः ।
 यदि विज्ञायते तकारादौ इति नीत्ता वित्ता , अत्र न प्राप्नोति ।
 अथ विज्ञायते तकारान्ते इति सुदत्तम् प्रतिदत्तम् अत्र अपि प्राप्नोति ।
 यथा इच्छसि तथा अस्तु ।
 अस्तु तावत् तकारादौ इति ।
 कथम् नीत्ता वित्ता ।
 चर्त्वे कृते भविष्यति ।
 असिद्धम् चर्त्वम् ।
 तस्य असिद्धत्वात् न प्राप्नोति ।
 आश्रयात् सिद्धत्वम् भविष्यति ।
 अथ वा पुनः अस्तु तकारान्ते इति ।
 कथम् सुदत्तम् प्रतिदत्तम् ।
 न एतत् तकारान्तम् ।
 थकारान्तम् एतत् ।
 इह अन्ये आचार्याः चौ प्रत्यङ्गस्य प्रतिषेधम् आहुः ।
 तत् इह अपि साध्यम् ।
 न एषः दोषः ।
 एतत् एव ज्ञापयति आचार्यः न प्रत्यङ्गम् भवति इति यत् अयम् चौ दीर्घत्वम् शास्ति ।
 इकः ह्रस्वात् सम्प्रसारणदीर्घत्वम् विप्रतिषेधेन ।
 इकः ह्रस्वात् सम्प्रसारणदीर्घत्वम् भवति विप्रतिषेधेन ।
 इकः ह्रस्वस्य अवकाशः ।
 ग्रामणिकुलम् , सेनानिकुलम् ।
 सम्प्रसारणदीर्घत्वस्य अवकाशः ।
 विभाषा ह्रस्वत्वम् ।
 यदा न ह्रस्वत्वम् सः अवकाशः ।
 ह्रस्वप्रसङ्गे उभयम् प्राप्नोति ।
 कारीषगन्धीपुत्रः , कौमुदगन्धीपुत्रः ।
 सम्प्रसारणदीर्घत्वम् भवति विप्रतिषेधेन ।
 अथ इदानीम् दीर्घत्वे कृते पुनःप्रसङ्गविज्ञानात् ह्रस्वत्वम् कस्मात् न भवति ।
 सकृद्गतौ विप्रतिषेधेन यत् बाधितम् तत् बाधितम् एव इति ।
