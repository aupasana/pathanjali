 मतुवसः रादेशे वनः उपसङ्ख्यानम् ।
 मतुवसः रादेशे वनः उपसङ्ख्यानम् कर्तव्यम् ।
 यः त्वा आयन्तम् वसुना प्रातरित्वः ।
 इभाषा भवद्भगवदघवताम् ओत् च अवस्य । छन्दसि भाषायाम् च भवत् भगवत् अघवत् इति एतेषाम् विभाषा रुः वक्तव्यः ओत् च अवस्य वक्तव्यः ।
 भोः , भवन् ।
 भगोः , भगवन् ।
 अघोः , अघवन् इति
 सम्बुद्धौ इति उच्यते तत्र इदम् न सिध्यति ।
 भोः ब्राह्मणाः इति ।
 तथा विभक्तौ लिङ्गविशिष्टग्रहणम् न इति इह न प्राप्नोति ।
 भोः ब्राह्मणि ।
 न एषः दोषः ।
 अव्ययम् एषः भोःशब्दः न एषा भवतः प्रवृत्तिः ।
 कथम् अव्ययत्वम् ।
 विभक्तिस्वरप्रतिरूपकाः च निपाताः भवन्ति इति निपातसञ्ज्ञा निपातः अव्ययम् इति अव्ययसञ्ज्ञा
 सम्पुङ्कानाम् सत्वम् ।
 सम्पुङ्कानाम् सत्वम् वक्तव्यम् ।
 संस्कर्ता पुंस्कामा कांस् कान् इति ।
 रुविधौ हि अनिष्टप्रसङ्गः । रुविधौ हि सति अनिष्टम् प्रसज्येत ।
 इह तावत् संस्कर्ता इति वा शरि इति प्रसज्येत ।
 पुंस्कामा इति इदुदुपधस्य इति षत्वम् प्रसज्येत ।
 कांस् कान् इति कुप्वोः ह्कः प्रसज्येत ।
 तत् तर्हि वक्तव्यम् ।
 न वक्तव्यम् ।
 क्रियते न्यासे एव ।
 समः सुटि इति द्विसकारकः निर्देशः 
 समः सुटि सकारः भवति ।
 तत् प्रकृतम् उत्तरत्र अनुवर्तिष्यते ।
 यदि तत् अनुवर्तते नश्छव्यप्रशान् इति अत्र अपि प्राप्नोति ।
 सम्बन्धम् अनुवर्तिष्यते ।
 समःसुटि ।
 पुमः खयि अम्परे सः भवति ।
 नः छवि अप्रशान् रुः भवति पुमः खयि अम्परे सकारः ।
 उभयथर्क्षु दीर्घादटिसमानपादे नृ̄न्पे स्वतवान्पायौ रुः भवति पुमः खयि अम्परे सकारः ।
 कान् आम्रेडिते सकारः ।
 पुमः खयि अम्परे इति निवृत्तम् ।
 समः वा लोपम् एके इच्छन्ति 
 संस्कर्ता सम्̐स्कर्ता
 ढलोपे अपदान्तग्रहणम् ।
 ढलोपे अपदान्तग्रहणम् कर्तव्यम् ।
 इह मा भूत् ।
 श्वलिट् ढौकते ।
 गुडलिट् ढौकते ।
 तत् तर्हि वक्तव्यम् ।
 न वक्तव्यम् ।
 जश्त्वम् अत्र बाधकम् भविष्यति ।
 जश्भावात् इति चेत् उत्तरत्र ढस्य अभावात् अपवादप्रसङ्गः । जश्भावात् इति चेत् उत्तरत्र ढकारस्य अभावात् असिद्धत्वात् अपवादः अयम् विज्ञायते ।
 कस्य ।
 जश्त्वस्य ।
 तस्मात् सिद्धवचनम् । तस्मात् सिद्धत्वम् वक्तव्यम् ।
 कस्य ।
 ष्टुत्वस्य ।
 सङ्ग्रहणम् वा । सङ्ग्रहणम् वा कर्तव्यम् ।
 सङि ढः इति वक्तव्यम् ।
 तत्तर्हि वक्तव्यम् ।
 न वक्तव्यम् ।
 आनन्तर्यम् इह आश्रीयते ढकारस्य ढकारे इति ।
 क्व चित् च सन्निपातकृतम् आनन्तर्यम् शास्त्रकृतम् अनानन्तर्यम् क्व चित् च न एव सन्निपातकृतम् न अपि शास्त्रकृतम् ।
 ष्टुत्वे सन्निपातकृतम् आनन्तर्यम् जश्त्वे न एव सन्निपातकृतम् न अपि शास्त्रकृतम् ।
 यत्र कुतः चित् एव आनन्तर्यम् तत् आश्रयिष्यामः
 विसर्जनीयः अनुत्तरपदे ।
 विसर्जनीयः अनुत्तरपदे इति वक्तव्यम् ।
 इह मा भूत् ।
 नार्कुटः नार्पत्यः इति ।
 न वा बहिरङ्गलक्षणत्वात् । न वा वक्तव्यम् ।
 किम् कारणम् ।
 बहिरङलक्षणत्वात् ।
 बहिरङ्गः रेफः ।
 अन्तरङ्गः विसर्जनीयः ।
 असिद्धम् बहिरङ्गम् अन्तरङ्गे ।
 न एषः युक्तः परिहारः ।
 अन्तरङ्गम् बहिरङ्गम् इति प्रतिद्वन्द्वभाविनौ एतौ पक्षौ ।
 सति अन्तरङ्गे बहिरङ्गम् सति बहिरङ्गे अन्तर्गम् ।
 न च अत्र अन्तरङ्गबहिरङ्गयोः युगपत् समवस्थानम् अस्ति ।
 किम् कारणम् ।
 असिद्धत्वात् ।
 न च अनभिनिर्वृत्ते बहिरङ्गे अन्तरङ्गम् प्राप्नोति ।
 तत्र निमित्तम् एव बहिरङ्गम् अन्तरङ्गस्य ।
 अनिमित्तम् बहिरङ्गम् अन्तरङ्गस्य ।
 किम् कारणम् ।
 असिद्धत्वात् ।
 कथम् असिद्धत्वम् यावता पूर्वत्र असिद्धम् इति असिद्धा परिभाषा ।
 असिद्धम् बहिरङ्गम् अन्तरङ्गे ।
 कथम् ।
 कार्यकालम् सञ्ज्ञापरिभाषम् इति खरवसानयोर्विसर्जनीयः उपस्थितम् इदम् भवति असिद्धम् बहिरङ्गम् अन्तरङ्गे इति ।
 एवम् एषा सिद्धा परिभाषा भवति ।
 कुतः नु खलु एतत् द्वयोः परिभाषयोः सावकाशयोः समवस्थितयोः पूर्वत्र असिद्धम् इति च असिद्धम् बहिरङ्गम् अन्तरङ्गे इति च पूर्वत्रासिद्धम् इति एताम् उपमृद्य असिद्धम् बहिरङ्गम् अन्तरङ्गे इति एतया व्यवस्था भविष्यति न पुनः असिद्धम् बहिरङ्गम् अन्तरङ्गे इति एताम् उपमृद्य पुर्वत्रासिद्धम् इति एतया व्यवस्था स्यात् ।
 अतः किम् ।
 अतः अयुक्तः परिहारः न वा बहिरङ्गलक्षणत्वात् इति
 किमर्थम् इदम् उच्यते न खरवसानयोः विसर्जनीयः इति एव सिद्धम् ।
 नियमार्थः अयम् आरम्भः ।
 रोः एव सुपि न अन्यस्य सुपि ।
 क्व मा भूत् ।
 गीर्षु धूर्षु
 अश्ग्रहणम् अनर्थकम् अन्यत्र अभावात् ।
 अश्ग्रहणम् अनर्थकम् ।
 किम् कारणम् ।
 अन्यत्र अभावात् ।
 न हि अन्यत्र रुः अस्ति अन्यत् अतः अशः ।
 ननु च अयम् अस्ति. छन्दःसु पयःसु इति ।
 किम् पुनः कारणम् सुकारपरः एव उदाह्रियते न पुनः अयम् वृक्षः तत्र प्लक्षः तत्र इति ।
 अस्ति अत्र विशेषः ।
 विसर्जनीये कृते न भविष्यति ।
 इह अपि तर्हि विसर्जनीये कृते न भविष्यति ।
 छन्दःसु पयःस्विति ।
 स्थानिवद्भावात् प्राप्नोति ।
 ननु च इह अपि स्थानिवद्भावात् प्राप्नोति ।
 वृक्षः तत्र प्लक्षः तत्र इति ।
 अनल्विधौ स्थानिवद्भावः ।
 अथ अयम् अल्विधिः स्यात् शक्यम् अश्ग्रहणम् अवक्तुम् ।
 बाढम् शक्यम् ।
 अल्विधिः तर्हि भविष्यति ।
 कथम् ।
 इदम् अस्ति रोरि इति ।
 ततः वक्ष्यामि खरवसानयोः विसर्जनीयः रः ।
 ततः रोः सुपि विसर्जनीयः रः इति एव ।
 उत्तरार्थम् तर्हि अश्ग्रहणम् कर्तव्यम् हलिसर्वेषाम् हलि अशि इति यथा स्यात् ।
 इह मा भूत् 
 वृक्षवयतेः अप्रत्ययः वृक्षव् करोति
 किमर्थम् इदम् उच्यते न लोपः शाकल्यस्य इति एव सिद्धम् ।
 ओकारात् लोपवचनम् नित्यार्थम् ।
 ओकारात् लोपवचनम् क्रियते ।
 नित्यार्थः अयम् आरम्भः
 पदे इति किमर्थम् ।
 तन्त्रे , उतम् , तन्त्रयुतम् , तन्त्र*उतम् ।
 पदे इति शक्यम् अवक्तुम् ।
 कस्मात् न भवति तन्त्रे , उतम् , तन्त्रयुतम् , तन्त्र*उतम् इति ।
 लक्षणप्रतिपदोक्तयोः प्रतिपदोक्तस्य एव इति ।
 उत्तरार्थम् तर्हि पदग्रहणम् कर्तव्यम् ङमोह्रस्वादचिङमुण्नित्यम् इति अपदे मा भूत् ।
 दण्डिना शकटिना
 यवलपरे यवलाः वा ।
 यवलपरे हकारे यवलाः वा इति वक्तव्यम् ।
 किय्ह्यः किम् ह्यः ।
 किव्ह्वलयति किम् ह्वलयति ।
 किल्ह्लादयति किम् ह्लादयति
 इह धुडादिषु केचित् पूर्वान्ताः केचित् परादयः ।
 यदि पुनः सर्वे एव पूर्वान्ताः स्युः सर्वे एव परादयः ।
 कः च अत्र विशेषः ।
 धुगादिषु ष्टुत्वणत्वप्रतिषेधः ।
 धुगादिषु सत्सु ष्टुत्वणत्वयोः प्रतिषेधः वक्तव्यः ।
 ष्टुत्वस्य तावत् ।
 श्वलिट्त्साये ।
 मधुलिट्त्साये ।
 ष्टुनाष्टुः इति ष्टुत्वम् प्राप्नोति ।
 परादौ पुनः सति नपदान्ताट्टोरनाम् इति प्रतिषेधः सिद्धः भवति ।
 णत्वस्य ।
 कुर्वन्नास्ते ।
 कृषन्नास्ते ।
 रषाभ्यान्नोणःसमानपदे इत् णत्वम् प्राप्नोति ।
 परादौ पुनः सति पदान्तस्य न इति प्रतिषेधः सिद्धः भवति ।
 सन्तु तर्हि परादयः ।
 परादौ छत्वषत्वविधिप्रतिषेधः । यदि परादयः छत्वम् विधेयम् षत्वम् च प्रतिषेध्यम् ।
 छत्वम् विधेयम् ।
 कुर्वञ्च्छेते ।
 कृषञ्च्छेते ।
 यत् हि तत् शश्छोऽटि इति झयः पदान्तात् इति एवम् तत् ।
 किम् पुनः कारणम् झयः पदान्तात् इति एवम् तत् ।
 इह मा भूत् ।
 पुरा क्रूरस्य विसृपः विरप्शिन् इति ।
 षत्वम् च प्रतिषेध्यम् ।
 प्रत्यङ्क्सिञ्च ।
 उदङ्क्सिञ्च ।
 आदेशप्रत्यययोः इति षत्वम् प्राप्नोति ।
 पूर्वान्ते पुनः सति सात्पदाद्योः इति प्रतिषेधः सिद्धः भवति ।
 तस्मात् सन्तु यथान्यासम् एव केचित् पूर्वान्ताः केचित् परादयः ।
 अयम् तु खलु शि तुक् छत्वार्थम् नियोगतः पूर्वान्तः कर्तव्यः तत्र कुर्वञ्च्छेते कृषञ्च्छेते इति रषाभ्यान्नोणःसमानपदे इति णत्वम् प्राप्नोति ।
 न एषः दोषः ।
 श्चुत्वे योगविभागः करिष्यते ।
 इदम् अस्ति क्षुभ्नादिषु न णकारः भवति ।
 ततः स्तोः श्चुना ।
 स्तोः श्चुना सन्निपाते न णकारः भवति ।
 ततः श्चुः ।
 श्चुः च भवति स्तोः श्चुना सन्निपाते
 ङमुटि पदादिग्रहणम् ।
 ङमुटि पदादिग्रहणम् कर्तव्यम् ।
 इह मा भूत् ।
 दण्डिना शकटिना इति ।
 तत् तर्हि वक्तव्यम् ।
 न वक्तव्यम् ।
 पदात् इति वर्तते ।
 एवम् अपि परमदण्डिना परमच्छत्त्रिणा इति प्राप्नोति ।
 न एषः दोषः ।
 उक्तम् एतत् उत्तरपदत्वे च अपदादिविधौ लुमता लुप्ते प्रत्ययलक्षणम् न भवति इति ।
 एवम् अपि पदात् इति वक्तव्यम् ।
 यत् हि तत् प्रकृतम् प्राक् सुपि कुत्सनात् इति एवम् तत् ।
 एवम् तर्हि ङमः एव अयम् ङमुट् क्रियते ।
 कथम् ।
 पदस्य इति वर्तते ङमः इति च न एषा पञ्चमी ।
 का तर्हि ।
 सम्बन्धषष्ठी ।
 पदान्तस्य ङमः ङमुट् भवति ह्रस्वात् उत्तरस्य अचि इति ।
 यदि ङमः एव ङमुट् क्रियते कुर्वन्नास्ते कृषन्नास्ते रषाभ्यान्नोणःसमानपदे इति णत्वम् प्राप्नोति ।
 पदान्तस्य न इति प्रतिषेधः भविष्यति ।
 पदान्तस्य इति उच्यते न एषः पदान्तः ।
 पदान्तभक्तः पदान्तग्रहणेन ग्राहिष्यते ।
 एवम् अपि न सिध्यति ।
 किम् कारणम् ।
 उक्तम् एतत् न वा पदाधिकारस्य विशेषणत्वात् इति ।
 एवम् तर्हि पदे इति वर्तते ।
 क्व प्रकृतम् ।
 उञि च पदे इति
 किमर्थम् मयः उत्तरस्य उञः वः वा इति उच्यते न इकः यणचि इति एव सिद्धम् ।
 न सिध्यति ।
 प्रगृह्यः प्रकृत्या इति प्रकृतिभावः प्राप्नोति ।
 यदि पुनः तत्र एव उच्येत इकः यणचि मयः उञः वा इति ।
 न एवम् शक्यम् ।
 इह हि दोषः स्यात् ।
 किम्वावपनम् महत् ।
 मः अनुस्वारः हलि इति अनुस्वारः प्रसज्येत ।
 वत्वे पुनः सति असिद्धत्वात् न भविष्यति
 इह कस्मात् न भवति 
 वृक्षः , प्लक्षः इति ।
 संहितायाम् इति वर्तते ।
 एवम् अपि अत्र प्राप्नोति ।
 किम् कारणम् ।
 परः सन्निकर्षः संहिता इति उच्यते ।
 सः यथा एव परेण परः सन्निकर्षः एवम् पूर्वेण अपि ।
 एवम् तर्हि अनवकाशा अवसानसञ्ज्ञा संहितासञ्ज्ञाम् बाधिष्यते ।
 अथ वा संहितासञ्ज्ञायाम् प्रकर्षगतिः विज्ञास्यते 
 साधीयः यः परः सन्निकर्षः इति ।
 कः च साधीयः ।
 यः पूर्वपरयोः ।
 यदि एव अनवकाशा अवसानसञ्ज्ञा संहितासञ्ज्ञाम् बाधते अथ अपि संहितासञ्ज्ञायाम् प्रकर्षगतिः विज्ञायते उभयथा दोषः भवति ।
 इष्यन्ते इतः उत्तरम् अवसाने संहिताकार्याणि तानि न सिध्यन्ति ।
 अणः अप्रगृह्यस्य अनुनासिकः इति ।
 एवम् तर्हि आचार्यप्रवृत्तिः ज्ञापयति न सर्वस्य विसर्जनीयस्य सत्वम् भवति इति यत् अयम् खरवसानयोर्विस्जनीयः इति आह ।
 इतरथा खरवसानयोः सः भवति इति एव ब्रूयात् ।
 तत् च लघु भवति विसर्जनीयस्य सः इति एतत् च न वक्तव्यं भवति ।
 अवश्यम् शर्परेविसर्जनीयः इति अत्र प्रकृतिनिर्देशार्थम् विसर्जनीयग्रहणम् कर्तव्यम् ।
 अथ इदानीम् एतत् अपि रसान्निध्यार्थम् पुरस्तात् अपक्रक्ष्यते खरवसानयोः सः इति अत्र एव एवम् अपि कुप्वोः Xक्कXप्पौ च इति एवमादिना अनुक्रमणेन व्यवच्छिन्नम् भोभगोअघोअपूर्वस्ययोऽशि इति अत्र रुग्रहणम् कर्तव्यम् स्यात् ।
 एवम् अपि एकम् विसर्जनीयग्रहणम् व्याजः भवति ।
 सः अयम् एवम् लघीयसा न्यासेन सिद्धे सति यत् गरीयांसम् यत्नम् आरभते तत् ज्ञापयति आचार्यः न सर्वस्य विसर्जनीयस्य सत्वम् भवति इति ।
 एवम् अपि अनैकान्तिकम् ज्ञापकम् ।
 एतावत् ज्ञाप्यते न सर्वस्य विजनीयस्य सत्वम् भवति इति तत्र कुतः एतत् इह भविष्यति वृक्षः तत्र प्लक्षः तत्र इति इह न भविष्यति वृक्षः प्लक्षः इति ।
 एवम् तर्हि आचार्यप्रवृत्तिः ज्ञापयति न अस्य विसर्जनीयस्य सत्वम् भवति इति यत् अयम् शर्परे विसर्जनीयः इति आह ।
 अथ वा हलि इति वर्तते ।
 क्व प्रकृतम् ।
 हलि सर्वेषाम् इति ।
 यदि तत् अनुवर्तते मयः उञः वः वा हलि च इति हलि अपि वत्वम् प्राप्नोति ।
 शमु नः ।
 शमु योः अस्तु ।
 एवम् तर्हि विसर्जनीयस्यसः इति अत्र खरि इति अनुवर्तिष्यते ।
 अथ वा सम्बन्धम् अनुवर्तिष्यते
 वाशर्प्रकरणे खर्परे लोपः ।
 वाशर्प्रकरणे खर्परे लोपः वक्तव्यः ।
 वृक्षाः स्थातारः ।
 वृक्षाः स्थातारः
 सस्य कुप्वोः विसर्जनीयजिह्वामूलीयोपध्मानीयाः ।
 सस्य कुप्वोः विसर्जनीयजिह्वामूलीयोपध्मानीयाः वक्तव्याः ।
 विसर्जनीयादेशे हि शर्परयोः एव आदेशप्रसङ्गः । विसर्जनीयादेशे हि सति शर्परयोः एव कुप्वोः ह्क्कह्प्पौ स्याताम् ।
 अद्भिः प्सातम् ।
 वासः क्षौमम् ।
 वचनात् न भविष्यतः ।
 अस्ति वचने प्रयोजनम् ।
 किम् ।
 पुरुषः त्सरुकः ।
 तत् तर्हि वक्तव्यम् ।
 न वक्तव्यम् ।
 यत् एतत् विसर्जनीयस्य सः इति अत्र विसर्जनीयग्रहणम् एतत् उत्तरत्र अनुवर्तिष्यते तस्मिन् च शर्परे विसर्जनीयः असिद्धः ।
 न असिद्धः ।
 कथम् ।
 अधिकारः नाम त्रिप्रकारः ।
 कः चित् एकदेशस्थः सर्वम् शास्त्रम् अभिज्वलयति यथा प्रदीपः सुप्रज्वलितः सर्वम् वेश्म अभिज्वलयति ।
 अपरः यथा रज्ज्वा अयसा वा बद्धम् काष्ठम् अनुकृष्यते तद्वत् ।
 अपरः अधिकारः प्रतियोगम् तस्य अनिर्देशार्थः इति योगे योगे उपतिष्ठते ।
 तत् यदा एषः पक्षः अधिकारः प्रतियोगम् तस्य अनिर्देशार्थः इति तदा हि यत् एतत् विसर्जनीयस्यसः इति अत्र विसर्जनीयग्रहणम् एतत् उत्तरत्र अनुवृत्तम् सत् अन्यत् सम्पद्यते तस्मिन् च शर्परे विसर्जनीयः सिद्धः ।
 एवम् च क्र्त्वा शर्परयोः एव कुप्वोः ह्क्कह्प्पौ स्याताम् ।
 अद्भिः प्सातम् ।
 वासः क्षौमम् इति ।
 एवम् तर्हि योगविभागः करिष्यते ।
 शर्परे विसर्जनीयः ।
 वा शरि ।
 ततः कुप्वोः ।
 कुप्वोः च शर्परयोः विसर्जनीयस्य विसर्जनीयः भवति इति ।
 किमर्थम् इदम् ।
 कुप्वोः ह्क्कह्प्पौ वक्ष्यति तद्बाधनार्थम् ।
 ततः ह्क्कह्प्पौ भवतः कुप्वोः इति एव ।
 शर्परयोः इति निवृत्तम् ।
 अथ वा शर्परेविसर्जनीयः इति एतत् कुप्वोः ह्क्कह्प्पौ च इति अत्र अनुवर्तिष्यते
 सः अपदादौ अनव्ययस्य ।
 सः अपदादौ अनव्ययस्य इति वक्तव्यम् ।
 इह मा भूत् ।
 प्रातःकल्पम् पुनःकल्पम् ।
 रोः काम्ये नियमार्थम् । रोः काम्ये इति वक्तव्यम् ।
 किम् प्रयोजनम् ।
 नियमार्थम् ।
 रोः एव काम्ये न अन्यस्य ।
 पयस्काम्यति ।
 क्व मा भूत् ।
 गीःकाम्यति पूःकाम्यति ।
 उपध्मानीयस्य च सत्वम् वक्तव्यम् ।
 किम् प्रयोजनम् ।
 अयम् उब्जिः उपध्मानीयोपधः पठ्यते तस्य सत्वे कृते जश्भावे च अभ्युद्गः समुद्गः इति एतत् रूपम् यथा स्यात् ।
 यदि उपध्मानीयोपधः पठ्यते उब्जिजिषति इति उपध्मानीयस्य द्विर्वचनम् प्राप्नोति ।
 दकारोपधे पुनः सति नन्द्राःसंयोगादयः इति प्रतिषेधः सिद्धः भवति ।
 यदि दकारोपधः पठ्यते का रूपसिद्धिः 
 उब्जिता उब्जितुम् इति ।
 असिद्धे भः उद्जेः ।
 इदम् अस्ति स्तोःश्चुनाश्चुः ।
 ततः वक्ष्यामि ।
 भः उद्जेः ।
 उद्जेः च श्चुना सन्निपाते भः भवति इति ।
 तत् तर्हि वक्तव्यम् ।
 न वक्तव्यम् ।
 निपातनात् एतत् सिद्धम् ।
 किम् निपातनम् ।
 भुजन्युब्जौपाण्युपतापयोः इति ।
 इह अपि प्राप्नोति ।
 अभ्युद्गः समुद्गः ।
 अकुत्वविषये निपातनम् ।
 अथ वा न एतत् उब्जेः रूपम् ।
 किम् तर्हि गमेः द्व्युपसर्गात् डः विधीयते ।
 अभ्युद्गतः अभ्युद्गः ।
 समुद्गतः समुद्गः
 किम् अविशेषेण सत्वम् उक्त्वा ततः इणः उत्तरस्य सकारस्य षत्वम् उच्यते आहोस्वित् इणः उत्तरस्य विसर्जनीयस्य एव षत्वम् विधीयते ।
 किम् च अतः ।
 यदि अविशेषेण सत्वम् उक्त्वा इणः उत्तरस्य सकारस्य षत्वम् उच्यते निष्कृतम् , निष्पीतम् इति अत्र सत्वस्य असिद्धत्वात् षत्वम् न प्राप्नोति ।
 अथ इणः उत्तरस्य विसर्जनीयस्य एव षत्वम् विधीयते सत्वम् अपि अनुवर्तते उताहो न ।
 किम् च अतः ।
 यदि अनुवर्तते सत्वम् अपि प्राप्नोति ।
 अथ निवृत्तम् नमस्पुरसोर्गत्योः इति अत्र सकारग्रहणम् कर्तव्यम् ।
 तस्मिन् च क्रियमाणे षत्वम् अपि अनुवर्तते उताहो न ।
 किम् च अतः ।
 यदि अनुवर्तते षत्वम् अपि प्राप्नोति ।
 अथ निवृत्तम् इदुदुपधस्य च अप्रत्यस्य इति अत्र षकारग्रहणम् कर्तव्यम् ।
 तस्मिन् च क्रियमाणे सत्वम् अपि अनुवर्तते उताहो न ।
 किम् च अतः ।
 यदि अनुवर्तते सत्वम् अपि प्राप्नोति ।
 अथ निवृत्तम् तिरसः अन्यतरस्याम् इति अत्र सकारग्रहणम् कर्तव्यम् ।
 तस्मिन् च क्रियमाणे षत्वम् अपि अनुवर्तते उताहो न ।
 किम् च अतः ।
 यदि अनुवर्तते षत्वम् अपि प्राप्नोति ।
 अथ निवृत्तम् द्विस्त्रिश्चतुरितिकृत्वोऽर्थे इसुसोः सामर्थ्ये नित्यंसमासे अनुत्तरपदस्थस्य इति षकारग्रहणम् कर्तव्यम् ।
 तस्मिन् च क्रियमाणे सत्वम् अपि अनुवर्तते उताहो न ।
 किम् च अतः ।
 यदि अनुवर्तते सत्वम् अपि प्राप्नोति ।
 अथ निवृत्तम् अतःकृकमिकंसकुम्भपात्रकुशाकर्णीष्वनव्ययस्य इति सकारग्रहणम् कर्तव्यम् ।
 यथा इच्छसि तथा अस्तु ।
 अस्तु तावत् अविशेषेण सत्वम् उक्त्वा इणः उत्तरस्य सकारस्य षत्वम् उच्यते ।
 ननु च उक्तम् निष्कृतम् , निष्पीतम् इति अत्र सत्वस्य असिद्धत्वात् षत्वम् न प्राप्नोति इति ।
 न एषः दोषः ।
 आचार्यप्रवृत्तिः ज्ञापयति न योगे योगः असिद्धः ।
 किम् तर्हि प्रकरणे प्रकरणम् असिद्धम् इति यत् अयम् उपसर्गात् असमासे अपि णोपदेशस्य इति असमासेपिग्रहणम् करोति ।
 अथ वा पुनः अस्तु इणः उत्तरस्य विसर्जनीयस्य षत्वम् विधीयते ।
 ननु च उक्तम् सत्वम् अपि अनुवर्तते उताहो न किम् च अतः यदि अनुवर्तते सत्वम् अपि प्राप्नोति इति ।
 न एषः दोषः ।
 सम्बन्धम् अनुवर्तिष्यते ।
 सः अपदादौ ।
 इणःषः ।
 नमस्पुरसोः गत्योः सकारः इणः उत्तरस्य षकारः ।
 इदुदुपधस्य च अप्रत्ययस्य षकारः नमस्पुरसोः गत्योः सकारः ।
 तिरसः अन्यतरस्याम् सकारः इदुदुपधस्य च अप्रत्ययस्य षकारः ।
 द्विस्त्रिश्चतुरितिकृत्वोऽर्थे इसुसोःसामर्थ्ये नित्यम्समासेऽनुत्तरपदस्थस्य इति षकारः तिरसः अन्यतरस्याम् सकारः ।
 अतःकृकमिकंसकुम्भपात्रकुशाकर्णीष्वनव्ययस्य ।
 सकारः अनुवर्तते षकारग्रहणम् निवृत्तम्
 इदुदुपधस्य च अप्रत्ययस्य इति चेत् पुम्मुहुसोः प्रतिषेधः ।
 इदुदुपधस्य च अप्रत्ययस्य इति चेत् पुम्मुहुसोः प्रतिषेधः वक्तव्यः ।
 पुंस्कामा मुहुःकामः इति ।
 वृद्धिभूतानाम् षत्वम् वक्तव्यम् ।
 दौष्कुल्यम् नैष्पुरुष्यम् ।
 प्लुतानाम् तादौ च । प्लुतानाम् तादौ च कुप्वोः च इति वक्तव्यम् ।
 सर्पि३ष्टर ।
 बर्ही३ष्टर नि३ष्कुल दु३ष्पुरुष ।
 न वा बहिरङ्गलक्षणत्वात् । न वा वक्तव्यम् ।
 किम् कारणम् ।
 बहिरन्गलक्षणत्वात् वृद्धेः ।
 बहिरङ्गलक्षणा वृद्धिः
 इह कस्मात् न भवति ।
 पितुः करोति ।
 मातुः करोति ।
 अप्रत्ययविसर्जनीयस्य इति षत्वम् प्रसज्येत ।
 अप्रत्ययविसर्जनीयस्य इति उच्यते प्रत्ययविसर्जनीयः च अयम् ।
 लुप्यते अत्र प्रत्ययविसर्जनीयः रात्सस्य इति ।
 एवम् तर्हि ।
 भ्रातुष्पुत्रग्रहणम् ज्ञापकम् एकादेशनिमित्तात् षत्वप्रतिषेधस्य ।
 यत् अयम् कस्कादिषु भ्रातुष्पुत्रशब्दम् पठति तत् ज्ञापयति आचार्यः न एकादेशनिमित्तात् षत्वम् भवति इति
 द्विस्त्रिश्चतुर्ग्रहणम् किमर्थम् ।
 इह मा भूत् ।
 पञ्चकृत्वः करोति ।
 अथ कृत्वोर्थग्रहणम् किमर्थम् ।
 इह मा भूत् ।
 चतुष्कपालः चतुष्कण्टकः इति ।
 न एतत् अस्ति ।
 अस्तु एतेन विभाषा पूर्वेण नित्यः विधिः भविष्यति ।
 न अप्राप्ते पूर्वेण इयम् विभाषा आरभ्यते सा यथा एव इह बाधिका भवति चतुः करोति चतुष्करोति इति एवम् चतुष्कपाले अपि बाधिका स्यात् ।
 न अत्र पूर्वेण षत्वम् प्राप्नोति ।
 किम् कारणम् ।
 अप्रत्ययविसर्जनीयस्य इति उच्यते प्रत्ययविसर्जनीयः च अयम् ।
 लुप्यते प्रत्ययविसर्जनीयः रात्सस्य इति ।
 तस्मात् कृत्वोर्थग्रहणम् कर्तव्यम् ।
 द्विस्त्रिश्चतुर्ग्रहणम् शक्यमवक्तुम् ।
 कस्मात् न भवति पञ्चकृत्वः करोति इति ।
 इदुदुपधस्य इति वर्तते ।
 न एवम् शक्यम् ।
 अक्रियमाणे द्विस्त्रिश्चतुर्ग्रहणे कृत्वोऽर्थग्रहणेन विसर्जनीयः विशेष्येत ।
 तत्र कः दोषः ।
 इह एव स्यात् द्विष्करोति द्विः करोति ।
 इह न स्यात् चतुष्करोति चतुः करोति इति ।
 द्विस्त्रिश्चतुर्ग्रहणे पुनः क्रियमाणे कृत्वोऽर्थग्रहणे द्विस्त्रिश्चतुरः विशेष्यन्ते ।
 द्विस्त्रिश्चतुर्णाम् कृत्रोऽर्थे वर्तमानानाम् यः विसर्जनीयः इति ।
 एतत् अपि न अस्ति प्रयोजनम् ।
 पदस्य इति वर्तते तत् कृत्वोऽर्थग्रहणेन विशेषयिष्यः ।
 पदस्य कृत्वोऽर्थे वर्तमानस्य यः विसर्जनीयः इति ।
 कृत्वसुजर्थे षत्वम् ब्रवीति ।
 कस्मात् चतुष्कपाले मा ।
 षत्वम् विभाषया भूत् ।
 ननु सिद्धम् तत्र पूर्वेण ।
 सिद्धे हि अयम् विधत्ते चतुरः षत्वम् तदा अपि क्र्त्वोऽर्थे ।
 लुप्ते कृत्वोऽर्थीये रेफस्य विसर्जनीयः हि ।
 एवम् सति तु इदानीम् द्विः त्रिः चतुः इति अनेन किम् कार्यम् ।
 अन्यः हि न इदुदुपधः कृत्वोऽर्थे कः चित् अपि अस्ति ।
 अक्रियमाणे ग्रहणे विसर्जनीयः तदा विशेष्येत ।
 चतुरः न सिध्यति तदा रेफस्य विसर्जनीयः हि ।
 तस्मिन् तु गृह्यमाणे युक्तम् चतुरः विशेषणम् भवति ।
 प्रकृतम् पदम् तदन्तम् तस्य अपि विशेषणम् न्याय्यम्
 अनुत्तरपदस्थस्य इति किमर्थम् ।
 परमसर्पिःकुण्डिका ।
 अथ इदानीम् अनेन मुक्ते पूर्वेण षत्वम् विभाषा कस्मात् न भवति इसुसोः सामर्थ्ये इति ।
 नानापदार्थयोः वर्तमानयोः ख्यायते यदा योगः ।
 तस्मिन् षत्वम् कार्यम् तत् युक्तम् तत् च मे न इह ।
 व्यपेक्षासामर्थ्ये पूर्वयोगः न च अत्र व्यपेक्षासामर्थ्यम् ।
 किम् पुनः कारणम् व्यपेक्षासामर्थ्यम् आश्रीयते न पुनः एकार्थीभावः यथा अन्यत्र ।
 ऐकार्थ्ये सामर्थ्ये वाक्ये षत्वम् न मे प्रसज्येत । ऐकार्थ्ये सामर्थ्ये सति वाक्ये षत्वम् न स्यात् 
 सर्पिष् करोति ।
 सर्पिः करोति इति ।
 तस्मात् इह व्यपेक्षाम् सामर्थ्यम् साधु मन्यन्ते ।
 अथ चेत् कृदन्तम् एतत् ततः अधिके न एव मे भवेत् प्राप्तिः । यदि कृदन्तम् एतत् ततः अधिकस्य षत्वम् न प्राप्नोति ।
 किम् कारणम् ।
 प्रत्ययग्रहणे यस्मात् सः तदादेः ग्रहणम् भवति इति ।
 वाक्ये अपि तर्हि न प्राप्नोति ।
 परमसर्पिष्करोति परमसर्पिः करोति इति ।
 वाक्ये च मे विभाषा प्रतिषेधः न प्रकल्पेत । यत् अयम् अनुत्तरपदस्थस्य इति प्रतिषेधम् शास्ति तत् ज्ञापयति आचार्यः भवति वाक्ये विभाषा इति ।
 अथ चेत् संविज्ञानम् नित्ये षत्वे ततः विभाषा इयम् । अथ अव्युत्पन्नम् प्रातिपदिकम् ततः नित्ये षत्वे प्राप्ते इयम् विभाषा आरभ्यते ।
 सिद्धम् च मे समासे ।
 षत्वम् ।
 किमर्थम् तर्हि इदम् उच्यते ।
 प्रतिषेधार्थः तु यत्नः अयम् । अनुत्तरपदस्थस्य इति प्रतिषेधम् वक्ष्यामि इति ।
 नानापदार्थयोः वर्तमानयोः ख्यायते यदा योगः ।
 तस्मिन् षत्वम् कार्यम् तत् युक्तम् तत् च मे न इह ।
 ऐकार्थ्ये सामर्थ्ये वाक्ये षत्वम् न मे प्रसज्येत ।
 तस्मात् इह व्यपेक्षाम् सामर्थ्यम् साधु मन्यन्ते ।
 अथ चेत् कृदन्तम् एतत् ततः अधिके न एव मे भवेत् प्राप्तिः ।
 वाक्ये च मे विभाषा प्रतिषेधः न प्रकल्पेत ।
 अथ चेत् संविज्ञानम् नित्ये षत्वे ततः विभाषा इयम् ।
 सिद्धम् च मे समासे प्रतिषेधार्थः तु यत्नः अयम् ।
 अथ मूर्धन्यग्रहणम् किमर्थम् न अपदान्तस्य षः भवति इति एव उच्येत ।
 तत्र अयम् अपि अर्थः षकारग्रहणम् न कर्तव्यम् भवति प्रकृतम् अनुवर्तते ।
 क्व प्रकृतम् ।
 इणःषः इति ।
 न एवम् शक्यम् ।
 अवश्यम् मूर्धन्यग्रहणम् कर्तव्यम् इहार्थम् उत्तरार्थम् च ।
 इहार्थम् तावत् ।
 इणःषीध्वंलुङ्लिटाम्धोऽङ्गात् इति अत्र ंऊर्धन्यग्रहणम् न कर्तव्यम् भवति ।
 उत्तरार्थम् च ।
 रषाभ्यान्नोणःसमानपदे इति अत्र णकारग्रहणम् न कर्तव्यम् भवति ।
 तत्र अयम् अपि अर्थः पदान्तस्य न इति प्रतिषेधः न वक्तव्यः भवति ।
 अपदान्ताभिसम्बद्धम् मूर्धन्यग्रहणम् अनुवर्तते ।
 सग्रहणम् किमर्थम् न सहेः साडः मूर्धन्यः भवति इति एव उच्येत ।
 सहेः साडः मूर्धन्यः भवति इति उच्यमाने अन्त्यस्य प्रसज्येत ।
 ननु च अन्त्यस्य मूर्धन्यवचने प्रयोजनम् न अस्ति इति कृत्वा सकारस्य भविष्यति ।
 कुतः नु खलु एतत् अनन्त्यार्थे आरम्भे सकारस्य भविष्यति ।
 न पुनः आकारस्य स्यात् ।
 स्थने अन्तरतमः भवति इति सकारस्य भविष्यति ।
 भवेत् प्रकृतितः अन्तरतमनिर्वृत्तौ सत्याम् सिद्धम् स्यात् ।
 आदेशतः तु अन्तरतमनिर्वृत्तौ सत्याम् आकारस्य प्रसज्येत ।
 तस्मात् सकारग्रहणम् कर्तव्यम् ।
 उत्तरार्थम् च सकारग्रहणम् क्रियते ।
 आदेशप्रत्यययोः सकारस्य यथा स्यात् ।
 इह मा भूत् ।
 चितम् , स्तुतम् ।
 अथ सहिग्रहणम् किमर्थम् न साडः सः भवति इति एव उच्येत ।
 सहेः एव साड्रूपम् भवति न अन्यस्य ।
 यदि एवं ।
 साडः षत्वे समानशब्दप्रतिषेधः ।
 साडः षत्वे समानशब्दानाम् प्रतिषेधः वक्तव्यः ।
 साडः दण्डः. साडः वृश्चिकः इति ।
 अर्थवद्ग्रहणात् सिद्धम् ।
 अर्थवतः साड्शब्दस्य ग्रहणम् न च एषः अर्थवान् ।
 अर्थवद्ग्रहणात् सिद्धम् इति चेत् तद्धितलोपे अर्थवत्त्वात् प्रतिषेधः । अर्थवद्ग्रहणात् सिद्धम् इति चेत् तद्धितलोपे अर्थवत्त्वात् प्रतिषेधः वक्तव्यः ।
 सह अडेन साडः साडस्य अपत्यम् साडिः अत्र प्राप्नोति ।
 न वक्तव्यः ।
 षत्वतुकोः एकादेशस्य असिद्धत्वात् न एषः साड्शब्दः ।
 एवम् अपि सह डेन सडः सडस्य अपत्रम् साडिः अत्र प्राप्नोति ।
 तस्मात् सहिग्रहणम् कर्तव्यम्
 नुम्विसर्जनीयशर्व्यवाये निंसेः प्रतिषेधः ।
 नुम्विसर्जनीयशर्व्यवाये निंसेः प्रतिषेदः वक्तव्यः ।
 निंस्से निंस्स्व इति ।
 तत् तर्हि वक्तव्यम् ।
 न वक्तव्यम् ।
 नुमा एव व्यवाये विसर्जनीयेन एव व्यवाये शरा एव व्यवाये इति ।
 किम् वक्तव्यम् एतत् ।
 न हि ।
 कथम् अनुच्यमानम् गंस्यते ।
 प्रत्येकम् वाक्यपरिसमाप्तिः दृष्टा इति ।
 तत् यथा ।
 गुणवृद्धिसञ्ज्ञे प्रत्येकम् भवतः ।
 ननु च अयम् अपि अस्ति दृष्टान्तः समुदाये वाक्यपरिसमाप्तिः ।
 तत् यथा ।
 गर्गाः शतम् दण्ड्यन्ताम् ।
 अर्थिनः च राजानः हिरण्येन भवन्ति न च प्रत्येकम् दण्डयन्ति ।
 एवम् तर्हि ।
 योगविभागात् सिद्धम् । योगविभागः करिष्यते ।
 नुम्व्यवाये ।
 ततः विसर्जनीयव्यवाये ।
 ततः शर्व्यवाये ।
 सः तर्हि योगविभागः कर्तव्यः ।
 न कर्तव्यः ।
 प्रत्येकम् व्यवायशब्दः परिसमाप्यते
 आदेशप्रत्यययोः षत्वे सरकः प्रतिषेधः । आदेशप्रत्यययोः षत्वे सरकः प्रतिषेदः वक्तव्यः 
 कृसरः , धूसरः ।
 अत्यल्पम् इदम् उच्यते 
 सरकः इति ।
 सरगादीनाम् इति वक्तव्यम् इह अपि यथा स्यात् 
 वर्सम् तर्सम् इति ।
 तत् तर्हि वक्तव्यम् ।
 न वक्तव्यम् ।
 उणादयः अव्युत्पन्नानि प्रातिपदिकानि ।
 न वै एतत् षत्वे शक्यम् विज्ञातुम् उणदयः अव्युत्पन्नानि प्रातिपदिकानि इति ।
 इह हि न स्यात् ।
 सर्पिषः यजुषः इति ।
 एवम् तर्हि ।
 बहुलवचनात् सिद्धम् । बहुलम् प्रत्ययसञ्ज्ञा भवति
 किम् पुनः इयम् अवयवषष्ठी 
 आदेशस्य यः सकारः प्रत्ययस्य यः सकारः इति ।
 आहोस्वित् समानाधिकरणा 
 आदेशः यः सकारः प्रत्ययः यः सकारः इति ।
 कः च अत्र विशेषः ।
 आदेशप्रत्यययोः इति अवयवषष्ठी चेत् द्विर्वचने प्रतिषेधः ।
 आदेशप्रत्यययोः इति अवयवषष्ठी चेत् द्विर्वचने प्रतिषेधः वक्तव्यः ।
 बिसम् बिसम् ।
 मुसलम् मुसलम् ।
 समानाधिकरणानाम् च अप्राप्तिः । समानाधिकरणानाम् च षत्वस्य अप्राप्तिः ।
 एषः , अकार्षीत् ।
 अस्तु तर्हि समानाधिकरणा ।
 यदि समानाधिकरणा सिषेच सुष्वाप , अत्र न प्राप्नोति ।
 न धातुद्विर्वचने स्थाने द्विर्वचनम् शक्यम् आस्थातुम् ।
 इह अपि हि प्रसज्येत सरीसृप्यते इति ।
 तस्मात् तत्र द्विःप्रयोगः द्विर्वचनम् ।
 इह तर्हि करिष्यति हरिष्यति प्रत्ययः यः सकारः इति षत्वम् न प्राप्नोति ।
 अस्तु तर्हि आदेशः यः सकारः प्रत्ययस्य यः सकारः इति ।
 इह तर्हि अकार्षीत् प्रत्ययस्य यः सकारः इति षत्वम् न प्राप्नोति ।
 मा भूत् एवम् आदेशः यः सकारः इति एवम् भविष्यति ।
 इह तर्हि 
 जोषिषत् , मन्दिषत् इति प्रत्ययस्य यः सकारः इति षत्वम् न प्राप्नोति ।
 एषः अपि इटि कृते प्रत्ययस्य सकारः ।
 इह तर्हि इन्द्रः मा वक्षत् सः , सः देवन् यक्षत् ।
 नानाविभक्तीनाम् च समासानुपपत्तिः । नानाविभक्तीनाम् च समासः न उपपद्यते आदेशप्रत्यययोः इति ।
 योगविभागात् सिद्धम् । योगविभागः करिष्यते ।
 आदेशस्य षः भवति इति ।
 ततः प्रत्ययसकारस्य षः भवति इति ।
 स तर्हि योगविभागः कर्तव्यः ।
 न कर्तव्यः ।
 कथम् ।
 अस्तु तावत् अवयवषष्ठी ।
 ननु च उक्तम् आदेशप्रत्यययोः इति अवयवषष्ठी चेत् द्विर्वचने प्रतिषेधः इति ।
 न एषः दोषः ।
 द्विःप्रयोगः द्विर्वचनम् ।
 यत् अपि उच्यते समानाधिकरणानाम् च अप्राप्तिः इति व्यपदेशिवद्भावेन भविष्यति ।
 अथ वा पुनः अस्तु समानाधिकरणा ।
 कथम् करिष्यति हरिष्यति ।
 आचार्यप्रवृत्तिः ज्ञापयति भवति एवञ्जातीयकानाम् षत्वम् इति यत् अयम् सात्पदाद्योः इति सात्प्रतिषेधम् शास्ति ।
 अथ वा पुनः अस्तु आदेशः यः सकारः प्रत्ययस्य यः सकारः इति ।
 कथम् इन्द्रः मा , वक्षत् सः देवान् यक्षत् ।
 व्यपदेशिवद्भावेन भविष्यति ।
 सः तर्हि व्यपदेशिवद्भावः वक्तव्यः ।
 न वक्तव्यः ।
 उक्तम् वा । किम् उक्तम् ।
 तत्र व्यपदेशिवद्वचनम् एकाचः द्वे प्रथमार्थम् षत्वे च आदेशसम्प्रत्ययार्थम् अवचनात् लोकविज्ञनात् सिद्धम् इति ।
 यत् अपि नानाविभक्तीनाम् च समासानुपपत्तिः इति आचार्यप्रवृत्तिः ज्ञापयति नानाविभक्त्योः एषः समासः इति यत् अयम् शासिवसिघसीनाञ्च इति घसिग्रहणम् करोति ।
 कथम् कृत्वा ज्ञापकम् ।
 यदि हि आदेशस्य यः सकारः इति एवम् स्यात् घसिग्रहणम् अनर्थकम् स्यात् ।
 पश्यति तु आचार्यः आदेशः यः सकारः तस्य षत्वम् इति ततः घसिग्रहणम् करोति ।
 स्तौतिणिग्रहणम् किमर्थम् ।
 अस्तौतिण्यन्तानाम् मा भूत् ।
 सिसिक्षति ।
 अथ एवकारः किमर्थः ।
 नियमार्थः ।
 स्थौतिण्यन्तानाम् एव न अन्येषाम् इति ।
 न एतत् अस्ति प्रयोजनम् ।
 सिद्धे विधिः आरभ्यमाणः अन्तरेण एवकारकरणम् नियमार्थः भविष्यति ।
 इष्टतः अवधारणार्थः तर्हि ।
 यथा एवम् विज्ञायेत स्तौतिण्योः एव षणि इति ।
 मा एवम् विज्ञायि स्तौतिण्योः षणि एव इति ।
 इह न स्यात् तुष्टाव ।
 अथ षणि इति किमर्थम् ।
 सेषीव्यते ।
 कः विनते अनुरोधः ।
 अविनते नियमः मा भूत् ।
 सुषुप्सति इति ।
 कः सानुबन्धे अनुरोधः ।
 षशब्दमात्रे नियमः मा भूत् ।
 सुषुपिषे इन्द्रम् ।
 सुषुपिषे इह इति ।
 अभ्यासात् इति किमर्थम् ।
 अभ्यासात् या प्राप्तिः तस्याः नियमः यथा स्यात् उपसर्गात् या प्राप्तिः तस्याः नियमः मा भूत् ।
 अभिषिषिक्षति ।
 न एतत् अस्ति ।
 असिद्धम् उपसर्गात् षत्वम् तस्य असिद्धत्वात् नियमः न भविष्यति ।
 इदम् तर्हि प्रयोजनम् ।
 सनि यः अभ्यासः तस्मात् या प्राप्तिः तस्याः नियमः यथा स्यात् यङि यः अभ्यासः तस्मात् या प्राप्तिः तत्र नियमः मा भूत् इति ।
 सोषुप्यतेः सन् सोषुपिषते ।
 अथ वा अभ्यासात् या प्राप्तिः तस्याः नियमः यथा स्यात् धातोः या प्राप्तिः तस्याः नियमः मा भूत् ।
 अधीषिषति ।
 ननु च षणि इति उच्यते ।
 षणि इति न एषा परसप्तमी शक्या विज्ञातुम् सन्यङन्तम् हि द्विरुच्यते ।
 तस्मात् एषा सत्सप्तमी षणि सति इति ।
 सत्सप्तमी चेत् प्राप्नोति
 किमर्थम् इदम् उच्यते ।
 स्थादिषु अभ्यासवचनम् नियमार्थम् ।
 नियमार्थः अयम् आरम्भः ।
 स्थादिषु एव अभ्यासस्य यथा स्यात् ।
 इह मा भूत् ।
 अभिसुसूषति ।
 अथ किमर्थम् अभ्यासेन च इति उच्यते ।
 तद्व्यवाये च अषोपदेशार्थम् । तद्व्यवाये अभ्यासव्यवाये च अषोपदेशस्य अपि यथा स्यात् ।
 अभिषिषेणयिषति ।
 अवर्णार्थम् षणि प्रतिषेधार्थम् च । अवणार्थम् तवत् ।
 अभितष्ठौ ।
 षणि प्रतिषेधार्थम् ।
 अभिषिषिक्षति
 उपसर्गात् षत्वे निसः उपसङ्ख्यानम् अनिणन्तत्वात् ।
 उपसर्गात् षत्वे निसः उपसङ्ख्यानम् कर्तव्यम् ।
 निःषुणोति निःषिञ्चति ।
 किम् पुनः कारणम् न सिध्यति ।
 अनिणन्तत्वात् ।
 इणन्तात् उपसर्गात् षत्वम् उच्यते न च निस्* इणन्तः ।
 न वा वर्णाश्रयत्वात् षत्वस्य तद्विशेषकः उपसर्गः धातुः च ।
 न वा वक्तव्यम् ।
 किम् कारणम् ।
 वर्णाश्रयत्वात् षत्वस्य ।
 वर्णाश्रयम् षत्वम् ।
 तद्विशेषकः उपसर्गः धातुः च ।
 न एवम् विज्ञायते इणन्तात् उपसर्गात् इति ।
 कथम् तर्हि ।
 इणः उत्तरस्य सकारस्य सः चेत् इण् उपसर्गस्य सः चेत् सकारः सुनोत्यादीनाम् इति ।
 तत्र शर्व्यवाये इति एव सिद्धम् ।
 यदि एवम् धातूपसर्गयोः अभिसम्बन्धः अकृतः भवति ।
 तत्र कः दोषः ।
 इह अपि प्राप्नोति ।
 विगताः सेचकाः अस्मात् ग्रामात् विसेचकः ग्रामः ।
 धातूपसर्गयोः च अभिसम्बन्धः कृतः ।
 कथम् ।
 सुनोत्यादिभिः अत्र उपसर्गम् विशेषयिष्यामः सुनोत्यादीनाम् यः उपसर्गः तस्य यः इण् इति
 सुनोत्यादीनाम् षत्वे ण्यन्तस्य उपसङ्ख्यानम् अधिकत्वात् ।
 सुनोत्यादीनाम् षत्वे ण्यन्तस्य उपसङ्ख्यानम् कर्तव्यम् ।
 अभिषावयति ।
 किम् कारणम् ।
 अधिकत्वात् ।
 व्यतिरिक्तः सुनोत्यादिः इति कृत्वा उपसर्गात् सुनोत्यादीनाम् इति षत्वम् न प्राप्नोति ।
 न वा अवयवस्य अनन्यत्वात् । न वा वक्तव्यम् ।
 किम् कारणम् ।
 अवयवस्य अनन्यत्वात् ।
 अवयवः अत्र अनन्यः
 नामधातोः तु प्रतिषेधः ।
 नामधातोः तु प्रतिषेधः वक्तव्यः ।
 सावकम् इच्छति अभिसावकीयति परिसावकीयति ।
 न वा अनुपसर्गत्वात् । न वा वक्तव्यः ।
 किम् कारणम् ।
 अनुपसर्गत्वात् ।
 यत्क्रियायुक्ताः तम् प्रति गत्युपसर्गसञ्ज्ञे भवतः न च अत्र सुनोतिम् प्रति क्रियायोगः ।
 किम् तर्हि सावकीयतिम् प्रति ।
 इह अपि तर्हि न प्राप्नोति 
 अभिषावयति ।
 अत्र अपि न सुनोतिम् प्रति क्रियायोगः ।
 किम् तर्हि सावयतिम् प्रति ।
 सुनोतिम् प्रति अत्र क्रियायोगः ।
 कथम् ।
 न असौ एवम् प्रेष्यते सुनु अभि इति ।
 किम् तर्हि ।
 उपसर्गविशिष्टाम् असौ क्रियाम् प्रेष्यते अभिषुणु इति
 अप्रतेः इति वर्तते उताहो निवृत्तम् ।
 निवृत्तम् इति आह ।
 कथम् ज्ञायते ।
 योगविभागकरणसामर्थ्यात् ।
 इतरथा हि सदिस्तम्भ्योः अप्रतेः इति एव ब्रूयात् ।
 अस्ति अन्यत् योगविभागकरणे प्रयोजनम् ।
 किम् ।
 अवाच्चालम्बनाविदूर्वयोः इति वक्ष्यति तत् स्तम्भेः एव यथा स्यात् सदेः मा भूत् इति ।
 न एतत् अस्ति प्रयोजनम् ।
 एकयोगे अपि सति यस्य आलम्बनाविदूर्ये स्तः तस्य भविष्यति ।
 कस्य च आलम्बनाविदूर्ये स्तः ।
 स्तम्भेः एव
 अथ यः प्राणी अप्राणी च कथम् तत्र भवितव्यम् ।
 अनुष्यन्देते मत्स्योदके इति ।
 आहोस्वित् अनुस्यन्देते मत्स्योदके इति ।
 यदि तावत् अप्राणी विधिना आश्रीयते अस्ति अत्र अप्राणी इति कृत्वा भवितव्यम् षत्वेन ।
 अथ प्राणी प्रतिषेधेन आश्रीयते अस्ति अत्र प्राणी इति कृत्वा भवितव्यम् प्रतिषेएधेन ।
 किम् पुनः अत्र अर्थसतत्त्वम् ।
 देवाः ज्ञातुम् अर्हन्ति
 अनिष्ठायाम् इति वर्तते उताहो निवृत्तम् ।
 निवृत्तम् इति आह ।
 कथम् ज्ञायते ।
 योगविभागकरणसामर्थ्यात् ।
 इतरथा हि विपरिभ्याम् च स्कन्देः अनिष्ठायाम् इति एव ब्रूयात्
 इण्ग्रहणम् किमर्थम् ।
 इण्ग्रहणम् ढत्वे कवर्गनिवृत्त्यर्थम् ।
 इण्घ्रहणम् क्रियते कवर्गात् ढत्वम् मा भूत् इति ।
 पक्षीध्वम् यक्षीध्वम्
 किम् पुनः इदम् इण्ग्रहणम् प्रत्ययविशेषणम् 
 इणः उत्तरेषाम् षीध्वंलुङ्लिटाम् यः धकारः इति ।
 आहोस्वित् धकारविशेषणम् 
 इणः उत्तरस्य धकारस्य सः चेत् षीध्वंलुङ्लिटाम् धकारः इति ।
 कः च अत्र विशेषः ।
 तत्र प्रत्ययपरत्वे इटः लिटि ढत्वम् परादित्वात् । तत्र प्रत्ययपरत्वे इटः लिटि ढत्वम् न प्राप्नोति ।
 लुलुविढ्वे लुलुविध्वे इति ।
 किम् कारणम् ।
 परादित्वात् ।
 इट् परादिः ।
 वचनात् भविष्यति ।
 अस्ति वचने प्रयोजनम् ।
 किम् ।
 अलविढ्वम् अलविध्वम् ।
 अस्तु तर्हि धकारविशेषणम् ।
 धकारपरत्वे षीध्वमि अननन्तरत्वात् इटः विभाषाभावः ।
 धकारपरत्वे षीध्वमि अननन्तरत्वात् इटः विभाषा न प्राप्नोति ।
 लविषीढ्वम् लविषीध्वम् इति ।
 वचनात् भविष्यति ।
 अस्ति वचने प्रयोजनम् ।
 किम् ।
 लुलुविढ्वे लुलुविध्वे इति ।
 इण्ग्रहणस्य च अविशेषणत्वात् ष्यादिमात्रे ढत्वप्रसङ्गः । इण्ग्रहणस्य च अविशेषणत्वात् ष्यादिमात्रे ढत्वम् प्राप्नोति 
 पक्षीध्वम् , यक्षीध्वम् इति ।
 न एषः दोषः ।
 अङ्गात् इति वक्ष्यामि ।
 अङ्गग्रहणात् च दोषः ।
 इह न प्राप्नोति 
 उपदिदीयिध्वे , उपदिदीयिढ्वे ।
 यः हि अत्र अङ्गान्त्यः इण् न तस्मात् उत्तरः इट् यस्मात् च उत्तरः इट् न असौ अङ्गान्त्यः इण् इति ।
 यथा इच्छसि तथा अस्तु ।
 अस्तु तावत् प्रत्ययविशेषणम् ।
 ननु च उक्तम् तत्र प्रत्ययपरत्वे इटः लिटि ढत्वम् परादित्वात् लुलुविढ्वे लुलुविध्वे इति ।
 वचनात् भविष्यति ।
 ननु च उक्तम् अस्ति वचने प्रयोजनम् ।
 किम् ।
 अलविढ्वम् अलविध्वम् इति ।
 यत् एतस्मिन् योगे लिड्ग्रहणम् तदनवकाशम् तस्य अनवकाशत्वात् वचनात् भविष्यति ।
 अथ वा पुनः अस्तु धकारविशेषणम् इति ।
 ननु च उक्तम् धकारपरत्वे षीध्वमि अननन्तरत्वात् इटः विभाषाभावः लविषीढ्वम् लविषीध्वम् इति ।
 वचनात् भविष्यति ।
 ननु च उक्तम् अस्ति वचने प्रयोजनम् ।
 किम् ।
 लुलुविढ्वे लुलुविध्वे इति ।
 यत् एतस्मिन् योगे षीध्वङ्ग्रहणम् तत् अनवकाशम् तस्य अनवकाशत्वात् वचनात् भविष्यति ।
 यत् अपि उच्यते इण्ग्रहणस्य च अविशेषणत्वात् ष्यादिमात्रे ढत्वप्रसङ्गः इति अङ्गात् इति वक्ष्यामि ।
 ननु च उक्तम् अङ्गग्रहणात् च दोषः इति ।
 पूर्वस्मिन् योगे यत् अङ्गग्रहणम् तत् उत्तरत्र निवृत्तम् ।
 अथ वा पूर्वस्मिन् योगे इण्ग्रहणम् प्रत्ययविशेषणम् उत्तरत्र धकारविशेषणम्
 अग्नेः दीर्घात् सोमस्य ।
 अग्नेः दीर्घात् सोमस्य इति वक्तव्यम् ।
 अग्नीषोमौ ।
 इतरथा हि अनिष्टप्रसङ्गः । इतरथा हि अनिष्टम् प्रसज्येत ।
 अग्निसोमौ माणवकौ इति ।
 तत् तर्हि वक्तव्यम् ।
 न वक्तव्यम् ।
 गौणमुख्ययोः मुख्ये सम्प्रतिप्रत्तिः ।
 तत् यथा ।
 गौः अनुबन्ध्यः अजः अग्नीषोमीयः इति न बाहीकः अनुबध्यते ।
 कथम् तर्हि बाहीके वृद्ध्यात्त्वे भवतः ।
 गौः तिष्ठति ।
 गाम् आनय इति ।
 अर्थाश्रये एतत् एवम् भवति ।
 यत् हि शब्दाश्रयम् शब्दमात्रे तत् भवति ।
 शब्दाश्रये च वृद्ध्यात्वे
 सान्ताभ्याम् च इति वक्तव्यम् ।
 इह अपि यथा स्यात् ।
 मातुःष्वसा मातुःस्वसा ।
 पितुःष्वसा पितुःस्वसेति ।
 मातुः पितुः इति सान्तग्रहणानर्थक्यम् एकदेशविकृतस्य अनन्यत्वात् ।
 मातुः पितुः इति सान्तग्रहणम् अनर्थकम् ।
 किम् कारणम् ।
 एकदेशविकृतस्य अनन्यत्वात् ।
 एकदेशविकृतम् अनन्यवत् भवति इति सान्तस्य अपि भविष्यति
 अस्तिग्रहणम् किमर्थम् ।
 इह मा भूत् ।
 अनुसृतम् , विसृतम् इति ।
 न एतत् अस्ति प्रयोजनम् ।
 यद्क्रियायुक्ताः तम् प्रति गत्युपसर्गसञ्ज्ञे भवतः न च एतम् सकारम् प्रति क्रियायोगः ।
 इह अपि तर्हि न प्राप्नोति अभिषन्ति विषन्ति इति न हि अस्तिः क्रियावचनः ।
 कः पुनः आह न अस्तिः क्रियावचनः इति ।
 क्रियावचनः अस्तिः ।
 आतः च क्रियावचनः व्यत्यनुषते कर्तरिकर्मव्यतिहारे इति अनेन आत्मनेपदम् भवति ।
 कर्मव्यतिहारः च कः ।
 क्रियाव्यतिहारः ।
 प्रादुःशब्दात् तर्हि मा भूत् ।
 प्रादुःशब्दः च नियतविषयः कृभ्वस्तियोगे एव वर्तते ।
 उपसर्गात् तर्हि स्यतेः मा भूत् इति ।
 इष्यते उपसर्गात् स्यतेः षत्वम् ।
 आतश् च इष्यते ।
 एवम् हि आह 
 उपसर्गात् सुनोतिसुवतिस्यतिस्तौतिस्तोभतिस्थासेनयसेधसिचसञ्जस्वङ्जाम् इति ।
 प्रादुःशब्दात् तर्हि स्यतेः मा भूत् इति ।
 प्रादुःशब्दः च नियतविषयः कृभ्वस्तियोगे एव वर्तते ।
 इदम् तर्हि प्रयोजनम् इह मा भूत् 
 अनुसूतेः अप्रत्ययः अनुसूः अनुस्वः अपत्यम् आनुसेयः
 किमर्थम् स्वपेः सुपिभूतस्य ग्रहणम् क्रियते ।
 सुपेः षत्वम् स्वपेः मा भूत् ।
 सुपेः षत्वम् उच्यते तत् स्वपेः मा भूत् इति ।
 सुस्वप्नः विस्वप्नक् इति ।
 विसुष्वाप इति केन न । विसुष्वाप इति अत्र कस्मात् न भवति ।
 हलादिशेषात् न सुपिः । हलादिशेषे कृते न एषः सुपिः भवति ।
 इदम् इह सम्प्रधार्यम् ।
 हलादिशेषः क्रियताम् सम्प्रसारणम् इति किम् अत्र कर्तव्यम् ।
 परत्वात् हलादिशेषः ।
 इष्टम् पूर्वम् प्रसारणम् । इष्यते हलादिशेषात् पूर्वम् सम्प्रसारणम् ।
 आतः च इष्यते ।
 एवम् हि आह 
 अभ्याससम्प्रसारणम् हलादिशेषात् विप्रतिषेधेन इति ।
 एवम् तर्हि स्थादिषु अभ्यासस्य इति एतस्मात् नियमात् न भविष्यति ।
 स्थादीनाम् नियमः न अत्र प्राक् सितात् उत्तरः सुपिः । प्राक् सितसंशब्दनात् सः नियमः उत्तरः च सुपिः पठ्यते ।
 एवम् तर्हि अर्थवद्ग्रहणे न अनर्थकस्य इति एवम् एतस्य न भविष्यति ।
 अनर्थके विषुषुपुः । यदि अर्थवतः ग्रहणम् विषुषुपुः इति न सिध्यति ।
 न एषः दोषः ।
 कथम् ।
 सुपिभूतः द्विः उच्यते । सुपिभुतस्य द्विर्वचनम् ।
 सुपेः षत्वम् स्वपेः मा भूत् ।
 विसुष्वाप इति केन न ।
 हलादिशेषात् न सुपिः ।
 इष्टम् पूर्वम् प्रसारणम् ।
 स्थादीनाम् नियमः न अत्र प्राक् सितात् उत्तरः सुपिः ।
 अनर्थके विषुषुपुः सुपिभूतः द्विः उच्यते ।
 कपिष्ठलः गोत्रप्रकृतौ ।
 कपिष्ठलः गोत्रप्रकृतौ इति वक्तव्यम् ।
 गोत्रे इति उच्यमाने इह एव स्यात् ।
 कापिष्ठलिः ।
 इह न स्यात् ।
 कपिष्ठलः कापिष्ठलायनः ।
 तत् तर्हि वक्तव्यम् ।
 न वक्तव्यम् ।
 न एवम् विज्ञायते कपिष्ठलः इति गोत्रे निपात्यते इति ।
 कथम् तर्हि ।
 गोत्रे यः कपिष्ठलशब्दः तस्य षत्वम् निपात्यते यत्र वा तत्र वा इति
 स्थः इति किम् इदम् धातुग्रहणम् आहोस्वित् रूपग्रहणम् ।
 किम् च अतः ।
 यदि धातुग्रहणम् गोस्थानम् इति अत्र प्राप्नोति ।
 अथ रूपग्रहणम् सव्येष्ठाः , परमेष्ठी , सव्येष्ठा सारथिः इति अत्र न प्राप्नोति ।
 यथा इच्छसि तथा अस्तु ।
 अस्तु तावत् धातुग्रहणम् ।
 कथम् गोस्थानम् इति ।
 सवनादिषु पाठः करिष्यते ।
 अथ वा पुनः अस्तु रूपग्रहणम् ।
 कथम् सव्येष्ठाः , पर्मेष्ठी , सव्येष्ठा सारथिः इति ।
 स्थः स्थास्थिन्स्थृ̄णाम् इति वक्तव्यम्
 अविहितलक्षणः मूर्धन्यः सुषामादिषु द्रष्टव्यः
 ह्रस्वात् तादौ तिङि प्रतिषेधः ।
 ह्रस्वात् तादौ तिङि प्रतिषेधः वक्तव्यः ।
 भिन्द्युस्तराम् छिन्द्युस्तराम् इति
 स्तुतस्तोमयोः छन्दसि अनर्थकम् वचनम् पूर्वपदात् इति सिद्धत्वात् ।
 स्तुतस्तोमयोः छन्दसि वचनम् अनर्थकम् ।
 किम् कारणम् ।
 पूर्वपदात् इति सिद्धत्वात् ।
 पूर्वपदात् इति एव सिद्धम्
 सनोतेः अनः इति च ।
 किम् ।
 वचनम् अनर्थकम् इति एव ।
 किम् कारणम् ।
 पूर्वपदात् इति सिद्धत्वात् ।
 नियमार्थम् तर्हि इदम् वक्तव्यम् ।
 सनोतेः अनकारस्य एव यथा स्यात् ।
 इह मा भूत् ।
 गोसनिम् इति ।
 सनोतेः अनः इति नियमार्थम् इति चेत् सवनादिकृतत्वात् सिद्धम् । सनोतेः अनः इति नियमार्थम् इति चेत् सवनादिषु पाठः करिष्यते ।
 सनर्थम् तु । सनर्थम् तु इदम् वक्तव्यम् ।
 सिसनिषति ।
 एतत् अपि न अस्ति प्रयोजनम् ।
 स्तौतिण्योरेवषण्यभ्यासात् इति एतस्मात् नियमात् न भविष्यति ।
 ण्यर्थम् तर्हि इदम् वक्तव्यम् ।
 सिसानयिषति ।
 कथम् पुनः अण्यन्तस्य प्रतिषेधे ण्यन्तः शक्यः विज्ञातुम् ।
 सामर्थ्यात् ।
 अण्यन्तस्य प्रतिषेधवचने प्रयोजनम् न अस्ति इति कृत्वा ण्यन्ते विज्ञास्यते ।
 अथ वा अयम् अस्ति अण्यन्तः 
 सिसनिषतेः अप्रत्ययः सिसनीः
 किमर्थम् सवादिषु अश्वसनिशब्दः पठ्यते ।
 पूर्वपदात् इति षत्वम् प्राप्नोति ।
 तद्बाधनार्थम् ।
 न एतत् अस्ति प्रयोजनम् ।
 इणन्तात् इति तत्र अनुवर्तते अनिणन्तः च अयम् ।
 न एव प्राप्नोति न अर्थः प्रतिषेधेन ।
 एवम् तर्हि सिद्धे सति यत् सवनादिषु अश्वसनिशब्दम् पठति तत् ज्ञापयति आचार्यः अनिणन्तात् अपि षत्वम् भवति इति ।
 किम् एतस्य ज्ञापने प्रयोजनम् ।
 जलाषाहम् माषः इति एतत् सिद्धम् भवति ।
 अथ वा एकदेशविकृतार्थः अयम् आरम्भः ।
 अश्वषाः इति
 उपसर्गात् इति या प्राप्तिः भवितव्यम् तस्याः प्रतिषेधेन उताहो न ।
 न भवितव्यम् ।
 किम् कारणम् ।
 उपसर्गात् षत्वम् प्रतिषेधविषये आरभ्यते तत् यथा एव पदादिलक्षणम् प्रतिषेधम् बाधते एवम् सिचः यङि इति एतम् अपि बाधते ।
 न बाधते ।
 किम् कारणम् ।
 येन न अप्राप्ते तस्य बाधनम् भवति न च अप्राप्ते पदादिलक्षणे प्रतिषेधे उपसर्गात् षत्वम् आरभ्यते सिचः यङि इति एतस्मिन् पुनः प्राप्ते च अप्राप्ते च ।
 अथ वा पुरस्तात् अपवादाः अनन्तरान् विधीन् बाधन्ते इति एवम् उपसर्गात् षत्वम् पदादिलक्षणम् प्रतिषेधम् बाधिष्यते सिचः यङि इति एतम् न बाधिष्यते ।
 तस्मात् अभिसेसिच्यते इति भवितव्यम्
 किमर्थम् सहिः सोढभूतः गृह्यते ।
 यत्र अस्य एतत् रूपम् तत्र यथा स्यात् ।
 इह मा भूत् ।
 परिषहते इति
 स्तम्भुसिवुसहाम् चङि उपसर्गात् ।
 स्तम्भुसिवुसहाम् चङि उपसर्गात् इति वक्तव्यम् ।
 किम् प्रयोजनम् ।
 उपसर्गात् या प्राप्तिः तस्याः प्रतिषेधः यथा स्यात् ।
 अभ्यासात् या प्राप्तिः तस्याः प्रतिषेधः मा भूत् इति ।
 पर्यसीषहत्
 सनि किम् उदाहरणम् ।
 सुसूषति ।
 न एतत् अस्ति प्रयोजनम् ।
 स्तौतिण्योः एव षणि इति एतस्मात् नियमात् न भविष्यति ।
 इदम् तर्हि ।
 अभिसुसूषति ।
 एतत् अपि न अस्ति प्रयोजनम् ।
 स्थादिष्वभ्यासेनचाभ्यासस्य इति एतस्मात् नियमात् न भविष्यति ।
 इदम् तर्हि प्रयोजनम् 
 अभिसुसूषतेः अप्रत्ययः अभिसुसूः
 सदः लिटि प्रतिषेधे स्वञ्जेः उपसङ्ख्यनम् ।
 सदः लिटि प्रतिषेधे स्वञ्जेः उपसङ्ख्यानम् कर्तव्यम् ।
 परिषस्वजे
