 हिस्वोः परस्मैपदात्मनेपदग्रहणम् लादेशप्रतिषेधार्थम् ।
 हिस्वोः परस्मैपदात्मनेपदग्रहणम् कर्तव्यम् हिः परस्मैपदानाम् यथा स्यात् स्वः आत्मनेपदानाम् इति ।
 किम् प्रयोजनम् ।
 लादेशप्रतिषेधार्थम् ।
 लादेशौ हिस्वौ मा भूताम् इति ।
 किम् च स्यात् यदि लादेशौ हिस्वौ स्याताम् ।
 तिङन्तम् पदम् इति पदसञ्ज्ञा न स्यात् ।
 मात् भूत् एवम् ।
 सुबन्तम् पदम् इति पदसञ्ज्ञा भविष्यति ।
 कथम् स्वाद्युत्पत्तिः ।
 लकारस्य कृत्त्वात् प्रातिपदिकत्वम् तदाश्रयम् प्रत्ययविधानम् ।
 लकारः कृत् ।
 तस्य कृत्त्वात् कृत् प्रातिपदिकम् इति प्रातिपदिकसञ्ज्ञा ।
 प्रातिपदिकाश्रया स्वाद्युत्पत्तिः अपि भविष्यति ।
 यदि स्वाद्युत्पत्तिः सुपाम् श्रवणम् प्राप्नोति ।
 अव्ययात् इति सुब्लुक् भविष्यति ।
 कथम् अव्ययत्वम् ।
 विभक्तिस्वरप्रतिरूपकाः च निपाताः भवन्ति इति निपातसञ्ज्ञा ।
 निपातम् अव्ययम् इति अव्ययसञ्ज्ञा ।
 इह तर्हि सः भवान् लुनीहि लुनीहि इति एव अयम् लुनाति तिङ् अतिङः इति निघातः न प्राप्नोति ।
 समसङ्ख्यार्थम् च ।
 समसङ्ख्यार्थम् च हिस्वोः परस्मैपदात्मनेपदग्रहणम् कर्तव्यम् हिः परस्मैपदानाम् यथा स्यात् स्वः आत्मनेपदानाम् ।
 व्यतिकरः मा भूत् इति ।
 न वा तध्वमोः आदेशवचनम् ज्ञापकम् पदादेशस्य ।
 न वा हिस्वोः परस्मैपदात्मनेपदग्रहणम् कर्तव्यम् ।
 किम् कारणम् ।
 तध्वमोः आदेशवचनम् ज्ञापकम् पदादेशस्य ।
 यत् अयम् वा च तध्वमोः इति आह तत् ज्ञापयति आचार्यः पदादेशौ हिस्वौ इति ।
 तत्र पदादेशे पित्त्वाटोः प्रतिषेधः ।
 तत्र पदादेशे पित्त्वस्य आटः च प्रतिषेधः वक्तव्यः ।
 पित्त्वस्य तावत् ।
 सः भवान् लुनीहि लुनीहि इति एव अयम् लुनाति ।
 आटः खलु अपि ।
 सः अहम् लुनीहि लुनीहि इति एवम् लुनानि ।
 पित्त्वस्य तावत् न वक्तव्यः ।
 पित्प्रतिषेधे योगविभागः करिष्यते ।
 इह सेः हि भवति ।
 ततः अपित् च ।
 अपित् च भवति यावान् हिः नाम ।
 आटः च अपि न वक्तव्यः ।
 आटि कृते साट्कस्य आदेशः भविष्यति ।
 इदम् इह सम्प्रधार्यम् आट् क्रियताम् आदेशः इति ।
 किम् अत्र कर्तव्यम् ।
 परत्वात् आडागमः ।
 नित्यः आदेशः ।
 कृते अपि आटि प्राप्नोति अकृते अपि प्राप्नोति ।
 आट् अपि नित्यः ।
 कृते अपि आदेशे प्राप्नोति अकृते अपि प्राप्नोति ।
 अनित्यः आट् ।
 अन्यस्य कृते अपि आदेशे प्राप्नोति अन्यस्य अकृते अपि प्राप्नोति ।
 शब्दान्तरस्य च प्राप्नुवन् विधिः अनित्यः भवति ।
 आदेशः अपि अनित्यः ।
 अन्यस्य कृते आटि प्राप्नोति अन्यस्य अकृते ।
 शब्दान्तरस्य च प्राप्नुवन् विधिः अनित्यः भवति ।
 उभयोः अनित्ययोः परत्वात् आडागमः ।
 आटि कृते साट्कस्य आदेशः भविष्यति ।
 इदम् तर्हि सः अहम् भुङ्क्ष्व भुङ्क्ष्व इति एवम् भुनजै इति श्नसोः अल्लोपः इति अकारलोपः न प्राप्नोति ।
 समसङ्ख्यार्थत्वम् च अपि अपरिहृतम् एव. सिद्धम् तु लोड्मध्यमपुरुषैकवचनस्य क्रियासमभिहारे द्विर्वचनात् ।
 सिद्धम् एतत् ।
 कथम् ।
 लोड्मध्यमपुरुषैकवचनस्य क्रियासमभिहारे द्वे भवतः इति वक्तव्यम् ।
 केन विहितस्य क्रियासमभिहारे लोड्मध्यमपुरुषैकवचनस्य द्विर्वचनम् उच्यते ।
 एतत् एव ज्ञापयति आचार्यः भवति क्रियासमभिहारे लोट् इति यत् अयम् क्रियासमभिहारे लोड्मध्यमपुरुषैकवचनस्य द्विर्वचनम् शास्ति ।
 कुतः नु खलु एतत् ज्ञापकात् अत्र लोट् भविष्यति ।
 न पुनः यः एव असौ अविशेषविहितः सः यदा क्रियासमभिहारे भवति तदा अस्य द्विर्वचनम् भवति इति ।
 लोड्मध्यमपुरुषैकवचने एव खलु अपि सिद्धम् स्यात् ।
 इमौ च अन्यौ हिस्वौ सर्वेषाम् पुरुषाणाम् सर्वेषाम् वचनानाम् इष्येते ।
 सूत्रम् च भिद्यते ।
 यथान्यासम् एव अस्तु ।
 ननु च उक्तम् हिस्वोः परस्मैपदात्मनेपदग्रहणम् लादेशप्रतिषेधार्थम् ।
 समसङ्ख्यार्थम् च इति ।
 न एषः दोषः ।
 योगविभागात् सिद्धम् ।
 योगविभागः करिष्यते ।
 क्रियासमभिहारे लोट् भवति ।
 ततः लोटः हिस्वौ भवतः ।
 लोट् इति एव अनुवर्तते ।
 लोटः यौ हिस्वौ इति ।
 कथम् वा च तध्वमोः इति ।
 वा च तध्वम्भाविनः लोटः इति एवम् एतत् विज्ञायते ।
 किमर्थम् इदम् उच्यते ।
 अनुप्रयोगः यथा स्यात् ।
 न एतत् अस्ति प्रयोजनम् ।
 हिस्वान्तम् अव्यक्तपदार्थकम् ।
 तेन अपरिसमाप्तः अर्थः इति कृत्वा अनुप्रयोगः भविष्यति ।
 इदम् तर्हि प्रयोजनम् ।
 यथाविधि इति वक्ष्यामि इति ।
 एतत् अपि न अस्ति प्रयोजनम् ।
 समुच्चये सामान्यवचनस्य इति वक्ष्यति ।
 तत्र अन्तरेण वचनम् यथाविधि अनुप्रयोगः भविष्यति ।
 किमर्थम् इदम् उच्यते ।
 अनुप्रयोगः यथा स्यात् ।
 न एतत् अस्ति प्रयोजनम् ।
 हिस्वान्तम् अव्यक्तपदार्थकम् ।
 तेन अपरिसमाप्तः अर्थः इति कृत्वा अनुप्रयोगः भविष्यति ।
 इदम् तर्हि प्रयोजनम् ।
 सामान्यवचनस्य इति वक्ष्यामि इति ।
 एतत् अपि न अस्ति प्रयोजनम् ।
 सामान्यवचनस्य अनुप्रयोगः अस्तु विशेषवचनस्य इति सामान्यवचनस्य अनुप्रयोगः भविष्यति लघुत्वात् ।
 उपसंवादाशङ्कयोः वचनानर्थक्यम् लिङर्थत्वात् ।
 उपसंवादाशङ्कयोः वचनम् नर्थकम् ।
 किम् कारणम् ।
 लिङर्थत्वात् ।
 लिङर्थे लेट् इति एव सिद्धम् ।
 कः पुनः लिङर्थः ।
 के चित् तावत् आहुः ।
 हेतुहेतुमतोः लिङ् इति ।
 अपरे आहुः वक्तव्यः एव एतस्मिन् विशेषे लिङ् ।
 प्रयुज्यते हि लोके यदि मे भवान् इदम् कुर्यात् अहम् अपि ते इदम् दद्याम् ।
 तुमर्थे इति उच्यते ।
 कः तुमर्थः ।
 कर्ता ।
 यदि एवम् न अर्थः तुमर्थग्रहणेन ।
 येन एव खलु अपि हेतुना कर्तरि तुमुन् भवति तेन एव हेतुना सयादयः अपि भविष्यन्ति ।
 एवम् तर्हि सिद्धे सति यत् तुमर्थग्रहणम् करोति तत् ज्ञापयति आचार्यः अस्ति अन्यः कर्तुः तुमुनः अर्थः इति ।
 कः पुनः असौ ।
 भावः ।
 कुतः नु खलु एतत् भावे तुमुन् भविष्यति ।
 न पुनः कर्मादिषु कारकेषु इति ।
 ज्ञापकात् अयम् कर्तुः अपकृष्यते ।
 न च अन्यस्मिन् अर्थे आदिश्यते ।
 अनिर्दिष्टार्थाः प्रत्ययाः स्वार्थे भवन्ति इति स्वार्थे भविष्यति तत् यथा गुप्तिज्किद्भ्यः सन् यावादिभ्यः कन् इति ।
 सः असौ स्वार्थे भवन् भावे भविष्यति ।
 किम् एतस्य ज्ञापने प्रयोजनम् ।
 अव्ययकृतः भावे भवन्ति इति एतत् न वक्तव्यम् भवति ।
 Kआ१७१.१९-१७२.४; रो-३,३७५-३७६; भा-१/१२) किमर्थम् मेङः सानुबन्धकस्य आत्त्वभूतस्य ग्रहणम् क्रियते न उदीचाम् मेङः इति एव उच्येत ।
 Kआ१७१.१९-१७२.४; रो-३,३७५-३७६; भा-२/१२) तत्र अयम् अपि अर्थः ।
 Kआ१७१.१९-१७२.४; रो-३,३७५-३७६; भा-३/१२) उदीचाम् मेङः इति व्यतिहारग्रहणम् न कर्तव्यम् भवति ।
 Kआ१७१.१९-१७२.४; रो-३,३७५-३७६; भा-४/१२) किम् कारणम् ।
 Kआ१७१.१९-१७२.४; रो-३,३७५-३७६; भा-५/१२) तद्विषयः हि सः ।
 Kआ१७१.१९-१७२.४; रो-३,३७५-३७६; भा-६/१२) वय्तिहारविषयः एव मयतिः ।
 Kआ१७१.१९-१७२.४; रो-३,३७५-३७६; भा-७/१२) एवम् तर्हि सिद्धे सति यत् मेङः सानुबन्धकस्य आत्त्वभूतस्य ग्रहणम् करोति तत् ज्ञापयति आचार्यः न अनुबन्धकृतम् अनेजन्तत्वम् भवति इति ।किम् एतस्य ज्ञापने प्रयोजनम् ।
 Kआ१७१.१९-१७२.४; रो-३,३७५-३७६; भा-८/१२) तत्र असरूपसर्वादेशदाप्प्रतिषेधे पृथक्त्वनिर्देशः अनाकारान्तत्वात् इति उक्तम् ।
 Kआ१७१.१९-१७२.४; रो-३,३७५-३७६; भा-९/१२) तत् न वक्तव्यम् भवति ।
 Kआ१७१.१९-१७२.४; रो-३,३७५-३७६; भा-१०/१२) किमर्थम् पुनः इदम् उच्यते न समानकर्तृकयोः पूर्वकाले इति एव सिद्धम् ।
 Kआ१७१.१९-१७२.४; रो-३,३७५-३७६; भा-११/१२) अपूर्वकालार्थः अयम् आरम्भः ।
 Kआ१७१.१९-१७२.४; रो-३,३७५-३७६; भा-१२/१२) पूर्वम् हि असौ याचते पश्चात् अपमयते ।
 इह कस्मात् न भवति पूर्वम् भुङ्क्ते पश्चात् व्रजति ।
 स्वशब्देन उक्तत्वात् न भवति ।
 न तर्हि इदानीम् इदम् भवति पूर्वम् भुक्त्वा ततः व्रजति इति ।
 न एतत् क्रियापौर्वकाल्यम् ।
 किम् तर्हि ।
 कर्तृपौर्वकाल्यम् ।
 पूर्वम् हि असौ भुक्त्वा अन्येभ्यः भोक्तृभ्यः ततः पश्चात् व्रजति अन्येभ्यः व्रजितृभ्यः ।
 इह कस्मात् न भवति आस्यते भोक्तुम् इति ।
 कुतः कस्मात् न भवति ।
 किम् आसेः आहोस्वित् भुजेः ।
 भुजेः कस्मात् न भवति ।
 अपूर्वकालत्वात् ।
 आसेः तर्हि कस्मात् न भवति ।
 यस्मात् अत्र लट् भवति ।
 एतत् अत्र प्रष्टव्यम् ।
 लट् अत्र कथम् भवति इति ।
 लट् च अत्र वासरूपेण भविष्यति ।
 समानकर्तृकयोः इति बहुषु अप्राप्तिः ।
 समानकर्तृकयोः इति बहुषु क्त्वा न प्राप्नोति ।
 स्नात्वा भुक्त्वा पीत्वा व्रजति इति ।
 किम् पुन कारणम् न सिध्यति ।
 द्विवचननिर्देशात् ।
 द्विवचनेन अयम् निर्देशः क्रियते ।
 तेन द्वयोः एव पौर्वकाल्ये स्यात् ।
 बहूनाम् न स्यात् ।
 सिद्धम् तु क्रियाप्रधनत्वात् ।
 सिद्धम् एतत् ।
 कथम् ।
 क्रियाप्रधनत्वात् ।
 क्रियाप्रधानः अयम् निर्देशः ।
 न अत्र निर्देशः तन्त्रम् ।
 कथम् पुनः तेन एव नाम निर्देशः क्रियते तत् च अतन्त्रम् स्यात् ।
 तत्कारी च भवान् तद्द्वेषी च ।
 नान्तरीयकत्वात् अत्र द्विवचनेन निर्देशः क्रियते ।
 अवश्यम् कया चित् विभक्त्या केन चित् वचनेन निर्देशः कर्तव्यः ।
 तत् यथा कः चित् अन्नार्थी शालिकलापम् सतुषम् सपलालम् आहरति नान्तरीयकत्वात् ।
 सः यावत् आदेयम् तावत् आदाय तुषपलालानि उत्सृजति ।
 तथा कः चित् मांसार्थी मत्स्यान् सशकलान् सकण्टकान् आहरति नान्तरीयकत्वात् ।
 सः यावत् आदेयम् तावत् आदाय शकलकण्टकान् उत्सृजति ।
 एवम् इह अपि नान्तरीयकत्वात् द्विवचनेन निर्देशः क्रियते ।
 न हि अत्र निर्देशः तन्त्रम् ।
 एवम् अपि लोकविज्ञानात् न सिध्यति । तत् यथा ।
 लोके ब्राह्मणानाम् पूर्वम् आनीयताम् इति उक्ते सर्वपूर्वः आनीयते ।
 एवम् इह अपि सर्वपूर्वायाः क्रियायाः प्राप्नोति ।
 अनन्त्यवचनात् तु सिद्धम् ।
 समानकर्तृकयोः अनन्त्यस्य इति वक्तव्यम् ।
 सिध्यति ।
 सूत्रम् तर्हि भिद्यते ।
 यथान्यासम् एव अस्तु ।
 ननु च उक्तम् समानकर्तृकयोः इति बहुषु अप्राप्तिः इति ।
 परिहृतम् एतत् सिद्धम् तु क्रियाप्रधनत्वात् इति ।
 ननु च उक्तम् एवम् अपि लोकविज्ञानात् न सिध्यति इति ।
 न एषः दोषः सर्वेषाम् अत्र व्रजिक्रियाम् प्रति पौर्वकाल्यम् ।
 स्नात्वा व्रजति भुक्त्वा व्रजति पीत्वा व्रजति इति ।
 एवम् च कृत्वा प्रयोगः अनियतः भवति ।
 स्नात्वा भुक्त्व पीत्वा व्रजति ।
 पीत्वा स्नात्वा भुत्वा व्रजति इति ।
 व्यादाय स्वपिति इति उपसङ्ख्यानम् अपूर्वकालत्वात् ।
 व्यादाय स्वपिति इति उपसङ्ख्यानम् कर्तव्यम् ।
 किम् पुनः कारणम् न सिध्यति ।
 अपूर्वकालत्वात् ।
 पूर्वम् हि असौ स्वपिति पश्चात् व्याददाति ।
 न वा स्वप्नस्य अवकालत्वात् ।
 न वा कर्तव्यम् ।
 किम् कारणम् ।
 स्वप्नस्य अवकालत्वात् ।
 अवरकालः स्वप्नः ।
 अवश्यम् असौ व्यादाय मुहुर्तम् अपि स्वपिति ।
 किम् इयम् प्राप्ते विभाषा आहोस्वित् अप्राप्ते ।
 कथम् च प्राप्ते कथम् वा अप्राप्ते ।
 आभीक्ष्ण्ये इति वा नित्ये प्राप्ते अन्यत्र वा अप्राप्ते ।
 किम् च अतः ।
 यदि प्राप्ते आभीक्ष्ण्ये अनिष्टा विभाषा प्राप्नोति अन्यत्र च इष्टा न सिध्यति ।
 अथ अप्राप्ते ।
 अग्रादिषु अप्राप्तविधेः समासप्रतिषेधः ।
 अग्रादिषु अप्राप्तविधेः समासप्रतिषेधः वक्तव्यः ।
 सः तर्हि वक्तव्यः ।
 न वक्तव्यः ।
 उक्तम् एतत् अमा एव अव्ययेन इति अत्र एवकारकरणस्य प्रजोजनम् ।
 अमा एव अव्ययेन यत् तुल्यविधानम् उपपदम् तत्र समासः यथा स्यात् ।
 अमा च अन्येन च यत् तुल्यविधानम् उपपदम् तत्र मा भूत् इति ।
 किमर्थम् स्वादुमि मकारान्तत्वम् निपात्यते न खमुञ् प्रकृतः सः अनुवर्तिष्यते ।
 स्वादुमि मान्तनिपातनम् ईकाराभावार्थम् ।
 स्वादुमि मान्तनिपातनम् क्रियते ईकाराभावार्थम् ।
 ईकारः मा भूत् इति ।
 स्वाद्वीम् कृत्वा यवागूम् भुङ्क्ते ।
 स्वादुङ्कारम् यवागूम् भुङ्क्ते ।
 च्व्यन्तस्य च मकारान्तार्थम् ।
 च्व्यन्तस्य च मकारान्तत्वम् निपात्यते ।
 अस्वादु स्वादु कृत्वा भुङ्क्ते ।
 स्वादुङ्कारम् भुङ्क्ते ।
 आ च तुमुनः समानाधिकरणे ।
 आ च तुमुनः प्रत्ययाः समानाधिकरणे वक्तव्याः ।
 केन ।
 अनुप्रयोगेण ।
 किम् प्रयोजनम् ।
 स्वादुङ्कारम् यवागूः भुज्यते देवदत्तेन इति देवदत्ते तृतीया यथा स्यात् ।
 किम् च कारणम् न स्यात् ।
 णमुला अभिहितः कर्ता इति ।
 ननु च भुजिप्रत्ययेन अनभिहितः कर्ता इति कृत्वा अनभिहिताश्रयः विधिः भविष्यति तृतीया ।
 यदि सति अभिधाने च अनभिधाने च कुतः चित् अनभिधानम् इति कृत्वा अनभिहिताश्रयः विधिः भविष्यति तृतीया यवाग्वाम् द्वितीया प्राप्नोति ।
 किम् कारणम् ।
 णमुला अनभिहितम् कर्म इति ।
 यदि पुनः अयम् कर्मणि विज्ञायेत ण एवम् शक्यम् ।
 इह हि स्वादुङ्कारम् यवागूम् भुङ्क्ते देवदत्तः इति यवाग्वाम् द्वितीया न स्यात् ।
 किम् कारणम् ।
 णमुला अभिहितम् कर्म इति ।
 ननु च भुजिप्रत्ययेन अनभिहितम् कर्म इति कृत्वा अनभिहिताश्रयः विधिः भविष्यति द्वितीया ।
 यदि सति अभिधाने च अनभिधाने च कुतः चित् अनभिधानम् इति कृत्वा अनभिहिताश्रयः विधिः भविष्यति द्वितीया देवदत्ते तृतीया प्राप्नोति ।
 किम् कारणम् ।
 णमुला अनभिहितः कर्ता इति ।
 अथ अनेन क्त्वायाम् अर्थः पक्त्वा ओदनः भुज्यते देवदत्तेन इति ।
 बाढम् अर्थः ।
 देवदत्ते तृतीया यथा स्यात् ।
 किम् च कारणम् न स्यात् ।
 क्त्वया अभिहितः कर्ता इति ।
 ननु च भुजिप्रत्ययेन अनभिहितः कर्ता इति कृत्वा अनभिहिताश्रयः विधिः भविष्यति तृतीया ।
 यदि सति अभिधाने च अनभिधाने च कुतः चित् अनभिधानम् इति कृत्वा अनभिहिताश्रयः विधिः भविष्यति तृतीया ओदने द्वितीया प्राप्नोति ।
 किम् कारणम् ।
 क्त्वया अनभिहितम् कर्म इति ।
 यदि पुनः अयम् कर्मणि विज्ञायेत ण एवम् शक्यम् ।
 इह हि पक्त्वा ओदनम् भुङ्क्ते देवदत्तः इति ओदने द्वितीया न स्यात् ।
 किम् कारणम् ।
 क्त्वया अभिहितम् कर्म इति ।
 ननु च भुजिप्रत्ययेन अनभिहितम् कर्म इति कृत्वा अनभिहिताश्रयः विधिः भविष्यति द्वितीया ।
 यदि सति अभिधाने च अनभिधाने च कुतः चित् अनभिधानम् इति कृत्वा अनभिहिताश्रयः विधिः भविष्यति द्वितीया देवदत्ते तृतीया प्राप्नोति ।
 किम् कारणम् ।
 क्त्वया अनभिहितः कर्ता इति ।
 अथ अनेन तुमुनि अर्थः ।
 भोक्तुम् ओदनः पच्यते देवदत्तेन ।
 बाढम् अर्थः ।
 देवदत्ते तृतीया यथा स्यात् ।
 किम् च कारणम् न स्यात् ।
 तुमुना अभिहितः कर्ता इति ।
 ननु च पचिप्रत्ययेन अनभिहितः कर्ता इति कृत्वा अनभिहिताश्रयः विधिः भविष्यति तृतीया ।
 यदि सति अभिधाने च अनभिधाने च कुतः चित् अनभिधानम् इति कृत्वा अनभिहिताश्रयः विधिः भविष्यति तृतीया ओदने द्वितीया प्राप्नोति ।
 किम् कारणम् ।
 तुमुना अनभिहितम् कर्म इति ।
 यदि पुनः अयम् कर्मणि विज्ञायेत ण एवम् शक्यम् ।
 इह हि भोक्तुम् ओदनम् पचति देवदत्तः इति ओदने द्वितीया न स्यात् ।
 किम् कारणम् ।
 तुमुना अभिहितम् कर्म इति ।
 ननु च पचिप्रत्ययेन अनभिहितम् कर्म इति कृत्वा अनभिहिताश्रयः विधिः भविष्यति द्वितीया ।
 यदि सति अभिधाने च अनभिधाने च कुतः चित् अनभिधानम् इति कृत्वा अनभिहिताश्रयः विधिः भविष्यति द्वितीया देवदत्ते तृतीया प्राप्नोति ।
 किम् कारणम् ।
 तुमुना अनभिहितः कर्ता इति ।
 अथ अनेन इह अर्थः पक्त्वा ओदनम् ग्रामः गम्यते देवदत्तेन ।
 बाढम् अर्थः ।
 देवदत्ते तृतीया यथा स्यात् ।
 किम् च कारणम् न स्यात् ।
 क्त्वया अभिहितः कर्ता इति ।
 ननु च गमिप्रत्ययेन अनभिहितः कर्ता इति कृत्वा अनभिहिताश्रयः विधिः भविष्यति तृतीया ।
 यदि सति अभिधाने च अनभिधाने च कुतः चित् अनभिधानम् इति कृत्वा अनभिहिताश्रयः विधिः भविष्यति तृतीया यत् उक्तम् ओदने द्वितीया प्राप्नोति इति सः दोषः न जायते ।
 तत् तर्हि वक्तव्यम् आ च तुमुनः समानाधिकरणे इति ।
 न वक्तव्यम् ।
 अव्ययकृतः भावे भवन्ति इति भावे भविष्यन्ति ।
 किम् वक्तव्यम् एतत् ।
 न हि ।
 कथम् अनुच्यमानम् गंस्यते ।
 तुमर्थे इति वर्तते ।
 तुमर्थः च कः ।
 भावः ।
 ऊलोपश्चास्यान्यतरस्याङ्ग्रहणम् शक्यम् अकर्तुम् ।
 कथम् गोष्पदम् वृष्टः देवः इति ।
 प्रातिः पूरणकर्मा ।
 तस्मात् एषः कः ।
 यदि कः विभतीनाम् श्रवणम् प्राप्नोति ।
 श्रूयन्ते एव अत्र विभक्तयः ।
 तत् यथा एकेन गोष्पदप्रेण ।
 हनः करणे अनर्थकम् वचनम् हिंसार्थेभ्यः णमुल्विधानात् ।
 हनः करणे अनर्थकम् वचनम् ।
 किम् कारणम् ।
 हिंसार्थेभ्यः णमुल्विधानात् ।
 हिंसार्थेभ्यः णमुल्विधीयते ।
 तेन एव सिद्धम् ।
 अर्थवत् तु अहिंसार्थस्य विधानात् ।
 अर्थवत् तु हन्तेः णमुल्वचनम् ।
 कः अर्थः ।
 अहिंसार्थस्य विधानात् ।
 अहिंसार्थानाम् णमुल् यथा स्यात् ।
 अस्ति पुनः अयम् क्व चित् हन्तिः अहिंसार्थः यदर्थः विधिः स्यात् ।
 अस्ति इति आह ।
 पाण्युपघातम् वेदिम् हन्ति ।
 नित्यसमासार्थम् च ।
 नित्यसमासार्थम् च हिंसार्थात् अपि हन्तेः अनेन विधिः एषितव्यः ।
 कथम् पुनः इच्छता अपि हिंसार्थात् हन्तेः अनेन विधिः लभ्यः ।
 अनेन अस्तु तेन वा इति तेन स्यात् विप्रतिषेधेन ।
 हन्तेः पूर्वविप्रतिषेधः वार्त्तिकेन एव ज्ञापितः ।
 यत् अयम् नित्यसमासार्थम् च इति आह तत् ज्ञापयति आचार्यः हिंसार्थात् अपि हन्तेः अनेन विधिः भवति इति ।
 इह कस्मात् न भवति ।
 ग्रामे बद्धः इति ।
 एवम् वक्ष्यामि ।
 अधिकरणे बन्धः सञ्ज्ञायाम् ।
 ततः कर्त्रोः जीवपुरुषयोः नशिवहोः इति ।
 कथम् अट्टालिकाबन्धम् बद्धः चण्डालिकाबनधम् बद्धः ।
 उपमाने कर्मणि च इति एवम् भविष्यति ।
 अयुक्तः अयम् निर्देशः ।
 तिरश्चि इति भवितव्यम् ।
 सौत्रः अयम् निर्देशः ।
 अर्थग्रहणम् किमर्थम् ।
 नाधाप्रत्यये इति इयति उच्यमाने इह एव स्यात् द्विधाकृत्य ।
 इह न स्यात् द्वैधङ्कृत्य ।
 अर्थग्रहणे पुनः क्रियमाणे न दोषः भवति ।
 नाधाप्रत्यये सिद्धम् भवति यः च अन्यः तेन समानार्थः ।
 अथ प्रत्ययग्रहणम् किमर्थम् इह मा भूत् हिरुक् कृत्वा पृथक् कृत्वा
 अयुक्तः अयम् निर्देशः ।
 अनूचि इति भवितव्यम् ।
 सौत्रः अयम् निर्देशः ।
 किमर्थम् इदम् उच्यते ।
 कर्तरि कृद्वचनम् अनादेशे स्वाऋथविज्ञानात् ।
 कर्तरि कृतः भवन्ति इति उच्यते अनादेशे स्वाऋथविज्ञानात् ।
 अनिर्दिष्टार्थाः प्रत्ययाः स्वार्थे भवन्ति ।
 तत् यथा ।
 गुप्तिज्किद्भ्यः सन् यावादिभ्यः कन् इति ।
 एवम् इमे अपि प्रत्ययाः स्वार्थे स्युः ।
 स्वार्थे मा भूवन् कर्तरि यथा स्युः इति एवमर्थम् इदम् उच्यते ।
 न एतत् अस्ति प्रयोजनम् ।
 यम् इच्छति स्वार्थे आह तम् ।
 भावे घञ् भवति इति ।
 कर्मणि तर्हि मा भूवन् इति ।
 कर्मणि अपि यम् इच्छति आह तम् ।
 धः कर्मणि ष्ट्रन् इति ।
 करणाधिकरणयोः तर्हि मा भूवन् इति ।
 करणाधिकरणयोः अपि यम् इच्छति आह तम् ।
 ल्युट् करणाधिकरणयोः भवति इति ।
 सम्प्रदानापादानयोः तर्हि मा भूवन् इति ।
 सम्प्रदानापादानयोः अपि यम् इच्छति आह तम् ।
 दाशगोघ्नौ सम्प्रदाने भीमादयः अपादाने इति ।
 यः इदानीम् अन्यः प्रत्ययः शेषः सः अन्तरेण वचनम् कर्तरि एव भविष्यति ।
 तत् एव तर्हि प्रयोजनम् स्वार्थे मा भूवन् इति ।
 ननु च उक्तम् यम् इच्छति स्वार्थे आह तम् ।
 भावे घञ् भवति इति ।
 अन्यः सः भावः बाह्यः प्रकृत्यर्थात् ।
 अनेन इदानीम् आभ्यन्तरे भावे स्युः ।
 तत्र मा भूवन् इति कर्तृग्रहणम् ।
 कः पुनः अनयोः भावयोः विशेषः ।
 उक्तः भावभेदः भाष्ये ।
 अस्ति प्रयोजनम् एतत् ।
 किम् तर्हि इति ।
 तत्र ख्युनादिप्रतिषेधः नानावाक्यत्वात् ।
 तत्र ख्युनादीनाम् प्रतिषेधः वक्तव्यः ।
 ख्युनादयः कर्तरि मा भूवन् इति ।
 ननु च करणे खुनादयः विधीयन्ते ।
 ते कर्तरि न भविष्यन्ति ।
 तेन च करणे स्युः अनेन च कर्तरि ।
 ननु च अपवादत्वात् ख्युनादय्ः बाधकाः स्युः ।
 न स्युः ।
 किम् कारणम् ।
 नानावाक्यत्वात् ।
 नानावाक्यम् तत् च इदम् च ।
 समानवाक्ये अपवादैः उत्सर्गाह्ः बाध्यन्ते ।
 नानावाक्यत्वात् बाधनम् न प्राप्नोति ।
 तद्वत् च कृत्येषु एवकारकरणम् ।
 एवम् च कृत्वा कृत्येषु एवकारः क्रियते ।
 तयोः एव कृत्यक्तखलर्थाः इति भावे च अकर्मकेभ्यः इति ।
 किम् प्रयोजनम् ।
 तत् च भव्याद्यर्थम् ।
 भव्यादिषु समावेशः सिद्धः भवति ।
 गेयः माणवकः साम्नाम् ।
 गेयानि माणवकेन सामानि इति ।
 ऋषिदेवतयोः तु कृद्भिः समावेशवचनम् ज्ञापकम् असमावेशस्य ।
 यत् अयम् कर्तरि च ऋषिदेवतयोः इति सिद्धे सति समावेशे समावेशार्थम् चकारम् शास्ति तत् ज्ञापयति आचार्यः न भवति समावेशः इति ।
 किमर्थम् तर्हि कृत्येषु एवकारः क्रियते ।
 एवकारकरणम् च चार्थे ।
 एवकारकरणम् च चार्थे द्रष्टव्यम् ।
 तयोः भावकर्मणोः कृत्या भवन्ति भव्यादीनाम् कर्तरि च इति ।
 किम् प्रयोजनम् ।
 तत् च भव्याद्यर्थम् ।
 भव्यादिषु समावेशः सिद्धः भवति ।
 गेयः माणवकः साम्नाम् ।
 गेयानि माणवकेन सामानि इति ।
 यत् तावत् उच्यते ऋषिदेवतयोः तु कृद्भिः समावेशवचनम् ज्ञापकम् असमावेशस्य इति ।
 न एतत् ज्ञापकसाध्यम् अपवादैः उत्सर्गाः अपवादैः बाध्यन्ते इति ।
 एषः एव न्यायः यत् उत अपवादैः उत्सर्गाः बाध्येरन् ।
 ननु च उक्तम् नानावाक्यत्वात् बाधनम् न प्राप्नोति इति ।
 न विदेशस्थम् इति कृत्वा नानावाक्यम् भवति ।
 विदेशस्थम् अपि सत् एकवाक्यम् भवति ।
 तत् यथा द्वितीये अध्याये लुक् उच्यते ।
 तस्य चतुर्थषष्ठयोः अलुक् उच्यते अपवादः ।
 यत् अपि उच्यते एवकारकरणम् च चार्थे इति ।
 कथम् पुनः अन्यः नाम अन्यस्य अर्थे वर्तते ।
 कथम् एवकारः चार्थे वर्तते ।
 सः एषः एवकारः स्वार्थे वर्तते ।
 किम् प्रयोजनम् ।
 ज्ञापकार्थम् ।
 एतत् ज्ञापयति अचार्यः इतः उत्तरम् समावेशः भवति इति ।
 किम् एतस्य ज्ञपने प्रयोजनम् ।
 तत् च भव्याद्यर्थम् ।
 भव्यादिषु समावेशः सिद्धः भवति ।
 गेयः माणवकः साम्नाम् ।
 गेयानि माणवकेन सामानि इति ।
 यदि एतत् ज्ञप्यते इह अपि समावेशः प्राप्नोति दाशगोघ्नौ सम्प्रदाने भीमादयः अपादाने इति ।
 अत्र अपि सिद्धम् भवति ।
 यत् अयम् आदिकर्मणि क्तः कर्तरि च इति सिद्धे समावेशे समावेशम् शास्ति तत् ज्ञपयति आचार्यः प्राक् अमुतः समावेशः भवति इति ।
 किम् पुनः अयम् प्रत्ययनियमः धातोः परः अकारः अकशब्दः वा नियोगतः कर्तारम् ब्रुवन् कृत्सञ्ज्ञः च भवति प्रत्ययसञ्ज्ञः च इति ।
 आहोस्वित् सञ्ज्ञानियमः धातोः परः अकारः अकशब्दः वा स्वभावतः कर्तारम् ब्रुवन् कृत्सञ्ज्ञः च भवति प्रत्ययसञ्ज्ञः च इति ।
 कः च अत्र विशेषः ।
 तत्र प्रत्ययनियमे अनिष्टप्रसङ्गः ।
 तत्र प्रत्ययनियमे सति अनिष्टम् प्राप्नोति ।
 काष्ठभित् अब्राह्मणः , बलभित् अब्राह्मणः ।
 एषः अपि नियोगतः कर्तारम् ब्रुवन् कृत्सञ्ज्ञः च स्यात् प्रत्ययसञ्ज्ञः च ।
 सञ्ज्ञानियमे सिद्धम् ।
 सञ्ज्ञानियमे सति सिद्धम् भवति ।
 यदि सञ्ज्ञानियमः विभक्तादिषु दोषः ।
 विभक्ताः भ्रातरः पीताः गावः इति न सिध्यति ।
 प्रत्ययनियमे पुनः सति परिगणिताभ्यः प्रकृतिभ्यः परः क्तः नियोगतः कर्तारम् आह ।
 न च इमाः तत्र परिगण्यन्ते प्रकृतयः ।
 विभक्तादिषु च अप्राप्तिः प्रकृतेः प्रत्ययपरवचनात् ।
 विभक्तादिषु च प्रत्ययनियमस्य अप्राप्तिः ।
 किम् कारणम् ।
 प्रकृतेः प्रत्ययपरवचनात् ।
 परिगणिताभ्यः प्रकृतिभ्यः परः क्तः स्वभावतः कर्तारम् आह ।
 न च इमाः तत्र परिगण्यन्ते ।
 न तर्हि इदानीम् अयम् साधुः भवति ।
 भवति साधुः न तु कर्तरि ।
 कथम् तर्हि इदानीम् अत्र कर्तृत्वम् गम्यते ।
 अकारः मत्वर्थीयः विभक्तम् एषाम् अस्ति विभक्ताः ।
 पीतम् एषाम् अस्ति पिताः इति ।
 अथ वा उत्तरपदलोपः अत्र द्रष्टव्यः ।
 विभक्तधनाः विभक्ताः ।
 पीतोदकाः पिताः इति ।
 किमर्थम् इदम् उच्यते ।
 लः एषु साधनेषु यथा स्यात् कर्तरि च कर्मणि च भावे च अकर्मकेभ्यः इति ।
 न एतत् अस्ति प्रयोजनम् ।
 भावकर्मणोः आत्मनेपदम् विधीयते शेषात् कर्तरि परस्मैपदम् ।
 एतावान् च लः यत् उत परस्मैपदम् आत्मनेपदम् च ।
 सः च अयम् एवम् विहितः ।
 अतः उत्तरम् पठति ।
 लग्रहणम् सकर्मकनिवृत्त्यर्थम् ।
 लग्रहणम् क्रियते सकर्मकनिवृत्त्यर्थम् ।
 सकर्मकाणाम् भावे लः मा भूते इति ।
 यदि पुनः तत्र एव अकर्मकग्रहणम् क्रियेत ।
 तत्र अकर्मकग्रहणम् कर्तव्यम् ।
 ननु च इह अपि क्रियते भावे च अकर्मकेभ्यः इति ।
 परार्थम् एतत् भविष्यति ।
 तयोः एव कृत्यक्तखलर्थाः भावे च अकर्मकेभ्यः ।
 यावत् इह लग्रहणम् तावत् तत्र अकर्मकग्रहणम् ।
 इह वा लग्रहणम् क्रियेत तत्र वा अकर्मकग्रहणम् ।
 कः नु अत्र विशेषः ।
 अयम् अस्ति विशेषः ।
 इह लग्रहणे क्रियमाणे आनः कर्तरि सिद्धः भवति ।
 तत्र पुनः अकर्मकग्रहणे क्रियमाणे आनः कर्तरि न प्राप्नोति ।
 तत्र अपि अकर्मकग्रहणे क्रियमाणे आनः कर्तरि सिद्धः भवति ।
 कथम् ।
 भावकर्मणोः इति अतः अन्यत् यत् आत्मनेपदानुक्रमणम् सर्वम् तत् कर्त्रर्थम् ।
 विप्रतिषेधात् वा आनः कर्तरि ।
 विप्रतिषेधात् वा आनः कर्तरि भविष्यति ।
 तत्र भावकर्मणोः इति एतत् अस्तु कर्तरि कृत् इति ।
 कर्तरि कृत् इति एतत् भविष्यति विप्रतिषेधेन ।
 सर्वप्रसङ्गः तु ।
 सर्वेभ्यः तु धातुभ्यः आनः कर्तरि प्राप्नोति ।
 परस्मैपदिभ्यः अपि ।
 न एषः दोषः ।
 अनुदात्तङितः इति एषः योगः नियमार्थः भविष्यति ।
 यदि एषः योगः नियमार्थः विधिः न प्रकल्पते ।
 आस्ते शेते इति ।
 अथ विध्यर्थः आनस्य नियमः न प्राप्नोति ।
 आसीनः शयानः ।
 तथा नेः विशः इति एवमादि अनुक्रमणम् यदि नियमाऋथः विधिः न प्रकल्पते ।
 अथ विध्यर्थः आनस्य नियमः न प्राप्नोति ।
 अस्तु तर्हि नियमार्थम् ।
 ननु च उक्तम् विधिः न प्रकल्पते इति ।
 विधिः च प्रक्ल्̥प्तः ।
 कथम् ।
 भावकर्मणोः इति अत्र अनुदात्तङितः इति एतत् अनुवर्तिष्यते ।
 यदि अनुवर्तते एवम् अपि अनुदात्तङितः एव भावकर्मणोः आत्मनेपदम् प्राप्नोति ।
 एवम् तर्हि योगविभागः करिष्यते ।
 अनुदात्तङितः आत्मनेपदम् भवति ।
 ततः भावकर्मणोः ।
 ततः कर्तरि ।
 कर्तरि च आत्मनेपदम् भवति अनुदात्तङितः इति एव ।
 भावकर्मणोः इति निवृत्तम् ।
 ततः कर्मव्यतिहारे ।
 कर्तरि इति एव अनुवर्तते ।
 अनुदात्तङितः इति अपि निवृत्तम् ।
 यत् अपि उच्यते नेः विशः इति एवमादि अनुक्रमणम् यदि नियमार्थम् विधिः न प्रकल्पते ।
 अथ विध्यर्थः आनस्य नियमः न प्राप्नोति इति ।
 अस्तु विध्यर्थम् ।
 ननु च उक्तम् आनस्य नियमः न प्राप्नोति इति ।
 न एषः दोषः ।
 यथा एव अत्र अप्राप्ताः तङः भवन्ति एवम् आनः अपि भविष्यति ।
 सर्वत्र अप्रसङ्गः तु ।
 सर्वेषु तु साधनेषु आनः न प्राप्नोति ।
 विप्रतिषेधात् वा आनः कर्तरि इति भावकर्मणोः न स्यात् ।
 कर्तरि एव स्यात् ।
 इह पुनः लग्रहणे क्रियमाणे कर्तरि कृत् इति एतत् अस्तु लः कर्मणि च भावे च अकर्मकेभ्यः इति लः कर्मणि च भावे च अकर्मकेभ्यः इति एतत् भविष्यत् विप्रतिषेधेन ।
 सर्वप्रसङ्गः तु ।
 लादेशः सर्वेषु साधनेषु प्राप्नोति ।
 शतृक्वसूच भावकर्मणोः अपि प्राप्नुतः ।
 न एषः दोषः ।
 शेषात् परस्मैपदम् कर्तरि इति एवम् तौ कर्तारम् ह्रियेते ।
 लादेशे सर्वप्रसङ्गः अविशेषात् ल्̥आदेशे सर्वप्रसङ्गः ।
 सर्वस्य लकारस्य आदेशः प्राप्नोति ।
 अस्य अपि प्राप्नोति लुनाति लभते ।
 किम् कारणम् ।
 अविशेषात् ।
 न हि कः चित् विशेषः उपादीयते एवञ्जातीयकस्य लकारस्य आदेशः भवति इति ।
 अनुपादीयमाने विशेषे सर्वप्रसङ्गः ।
 अर्थवद्ग्रहणात् सिद्धम् ।
 अर्थवतः लकारस्य ग्रहणम् न च एषः अर्तह्वत् ।
 अर्थवद्ग्रहणात् सिद्धम् इति चेत् न वर्णग्रहणेषु । अर्थवद्ग्रहणात् सिद्धम् इति चेत् तत् न ।
 किम् कारणम् ।
 वर्णग्रहणम् इदम् ।
 न च एतत् वर्णग्रहणेषु भवति अर्थवद्ग्रहणे न अनर्थकस्य इति ।
 तस्मात् विशिष्तग्रहणम् ।
 तस्मात् विशिष्तस्य लकारस्य ग्रहणम् कर्तव्यम् ।
 न कर्तव्यम् ।
 धातोः इति वर्तते ।
 एवम् अपि शाला माला मल्लः इति अत्र प्राप्नोति ।
 उणादयः अव्युत्पन्नानि प्रातिपदिकानि ।
 एवम् अपि नन्दनः अत्र प्राप्नोति ।
 इत्सञ्ज्ञा अत्र बाधिका भविष्यति ।
 इह अपि तर्हि बाधेत ।
 पचति पठति इति ।
 इत्कार्याभावात् अत्र इत्सञ्ज्ञा न भविष्यति ।
 इदम् अस्ति इत्कार्यम् लिति प्रत्ययात् पूर्वम् उदात्तम् भवति इति एषः स्वरः यथा स्यात् ।
 लिति इति उच्यते ।
 न च अत्र लितम् पश्यामः ।
 अथ अपि कथम् चित् वचनात् वा अनुवर्तनात् वा इत्सञ्ज्ञ्कानाम् आदेशः स्यात् एवम् अपि न दोषः ।
 आचार्यप्रवृत्तिः ज्ञापयति न लादेशे लित्कार्यम् भवति इति यत् अयम् णलम् लितम् करोति ।
 अथ अपि उणादयः व्युत्पाद्यन्ते एवम् अपि नो दोषः ।
 क्रियते विशिष्टग्रहणम् लस्य इति ।
 लादेशः वर्णविधेः पूर्वविप्रतिषिद्धम् । लादेशः वर्णविधेः भवति पूर्वविप्रतिषेधेन ।
 लादेशस्य अवकाशः पचतु पठतु ।
 वर्णविधेः अवकाशः दध्यत्र मध्वत्र ।
 इह उभयम् प्राप्नोति ।
 पचतु अत्र ।
 पठतु अत्र ।
 लादेशः भवति पूर्वविप्रतिषेधेन ।
 सः तर्हि पूर्वविप्रतिषेधः वक्तव्यः ।
 न वक्तव्यः ।
 उक्तम् वा ।
 किम् उक्तम् ।
 लादेशः वर्णविधेः इति ।
 टितः एत्वे आत्मनेपदेषु आनप्रतिषेधः ।
 टितः एत्वे आत्मनेपदेषु आनप्रतिषेधः वक्तव्यः ।
 पचमानः यजमानः ।
 टितः इति एत्वम् प्राप्नोति ।
 उक्तम् वा ।
 किम् उक्तम् ।
 ज्ञापकम् वा सानुबन्धकस्य आदेशवचने इत्कार्याभावस्य इति ।
 न एतत् अस्ति उक्तम् ।
 एवम् किल तत् उक्तम् स्यात् यदि एवम् विज्ञायेत ।
 टित् आत्मनेपदम् टिदात्मनेपदम् ।
 टिदात्मनेपदानाम् इति ।
 तत् च न ।
 टितः लकारस्य यानि आत्मनेपदानि इति एवम् एतत् विज्ञायते ।
 अवश्यम् च एतत् एवम् विज्ञेयम् ।
 टित् आत्मनेपदम् टिदात्मनेपदम् ।
 टिदात्मनेपदानाम् इति विज्ञायमाने अकुर्वि अत्र अपि प्रसज्येत ।
 न एषः टित् ।
 कः तर्हि ।
 ठित् ।
 सः च अवश्यम् ठित् कर्तव्यः आदिः मा भूत् इति ।
 कथम् इटः अत् इति ।
 इठः अत् इति वक्ष्यामि इति ।
 तत् च अवश्यम् वक्तव्यम् पर्यवपाद्यस्य मा भूत् ।
 लविषीष्ट ।
 इह तर्हि इषम् ऊर्जम् अहम् इतः आदि आतः लोपः इटि च इति आकारलोपः न प्राप्नोति ।
 तस्मात् टित् एषः ।
 आदिः तर्हि कस्मात् न भवति ।
 सप्तदश आदेशाः स्थानेयोगत्वम् प्रयोजयन्ति ।
 तान् एकः न उत्सहते विहन्तुम् इति कृत्वा आदिः न भविष्यति ।
 पर्यवपाद्यस्य कस्मात् न भवति ।
 लविषीष्ट इति ।
 असिद्धम् बहिरङ्गलक्षणम् अन्तरङ्गलक्षणे इति ।
 इदम् तर्हि उक्तम् प्राकृतानाम् आत्मनेपदानाम् एत्वम् भवति इति ।
 के च प्रकृताः ।
 तादयः ।
 आने मुक् ज्ञापकम् तु एत्वे टित्तङाम् ।
 इशिसीरिचः डारौरःसु ।
 टित् अटितः ।
 प्रकृते तत् ।
 गुणे कथम् ।
 णलः शित्करणम् सर्वादेशार्थम् ।
 णल् शित् कर्तव्यः ।
 किम् प्रयोजनम् ।
 सर्वादेशार्थम् ।
 शित् सर्वस्य इति सर्वादेशः यथा स्यात् ।
 अक्रियमाणे हि शकारे अलः अन्त्यस्य विधयः भवन्ति इति अन्त्यस्य प्रसज्येत ।
 उक्तम् वा ।
 किम् उक्तम् ।
 अनित्त्वात् सिद्धम् इति ।
 णकारः क्रियते ।
 तस्य अनित्त्वात् सिद्धम् ।
 कः एषः परिहारः न्याय्यः ।
 शकारम् असि चोदितः ।
 णकारम् करिष्यामि शकारम् न करिष्यामि इति ।
 णकारः अत्र क्रियेत शकारः वा कः नु अत्र विशेषः ।
 अवश्यम् अत्र णकारः वृद्ध्यर्थः कर्तव्यः णिति इति वृद्धिः यथा स्यात् ।
 न अर्थः वृद्ध्यर्थेन णकारेण ।
 णित्त्वे योगविभागः करिष्यते ।
 इदम् अस्ति गोतः णित् ।
 ततः अल् ।
 अल् च णित् भवति ।
 ततः उत्तमः वा इति ।
 एवम् तर्हि लकारः क्रियते ।
 तस्य अनित्त्वात् सिद्धम् ।
 कः एषः परिहारः न्याय्यः ।
 शकारम् असि चोदितः ।
 लकारम् करिष्यामि शकारम् न करिष्यामि इति ।
 लकारः अत्र क्रियेत शकारः वा कः नु अत्र विशेषः ।
 अवश्यम् एव अत्र स्वरार्थः लकारः कर्तव्यः लिति प्रत्ययात् पूर्वम् उदात्तम् भवति इति एषः स्वरः यथा स्यात् ।
 न एतत् अस्ति प्रयोजनम् ।
 धातुस्वरे कृते द्विर्वचनम् ।
 तत्र आन्तर्यतः अन्तोदात्तस्य अन्तोदात्तः आदेशः भविष्यति ।
 कथम् पुनः अयम् अन्तोदात्तः स्यात् यदा एकाच् ।
 व्यपदेशिवद्भावेन ।
 यथा एव तर्हि व्यपदेशिवद्भावेन अन्तोदात्तः एवम् आद्युदात्तः अपि ।
 तत्र आन्तर्यतः आद्युदात्तस्य आद्युदात्तः आदेशः प्रसज्येत ।
 सत्यम् एतत् ।
 न तु इदम् लक्षणम् अस्ति धातोः आदिः उदात्तः भवति इति ।
 इदम् पुनः अस्ति धातोः अन्तः उदात्तः भवति इति ।
 सः असौ लक्षणेन अन्तोदात्तः ।
 तत्र आन्तर्यतः अन्तोदात्तस्य अन्तोदात्तः आदेशः भविष्यति ।
 एतत् अपि आदेशे न अस्ति आदेशस्य अन्तः उदात्तः भवति इति ।
 प्रकृतितः अनेन स्वरः लभ्यः ।
 प्रकृतिः च अस्य यथा एव अन्तोदात्ता एवम् आद्युदात्ता अपि ।
 द्विःप्रयोगे च अपि द्विर्वचने उभयोः अन्तोदात्तत्वम् प्रसज्येत ।
 अनुदात्तम् पदम् एकवर्जम् इति न अस्ति यौगपद्येन सम्भवः ।
 पर्यायः प्रसज्येत ।
 तस्मात् स्वरार्थः लकारः कर्तव्यः ।
 लकारः क्रियते ।
 तस्य अनित्त्वात् सिद्धम् ।
 अकारस्य शित्करणम् सर्वादेशार्थम् ।
 अकारः शित्कर्तव्यः ।
 किम् प्रयोजनम् ।
 सर्वादेशार्थम् ।
 शित् सर्वस्य इति सर्वादेशः यथा स्यात् ।
 अक्रियमाणे हि शकारे अलः अन्त्यस्य विधयः भवन्ति इति अन्त्यस्य प्रसज्येत ।
 ननु च अकारस्य अकारवचने प्रयोजनम् न अस्ति इति कृत्वा अन्तरेण शकारम् सर्वादेशः भविष्यति ।
 अस्ति अन्यत् अकारस्य अकारवचने प्रयोजनम् ।
 किम् ।
 अकारवचनम् समसङ्ख्यार्थम् ।
 सङ्ख्यातानुदेशः यथा स्यात् ।
 तस्मात् शित्करणम् ।
 तस्मात् शकारः कर्तव्यः ।
 न कर्तव्यः ।
 क्रियते न्यासे एव ।
 प्रश्लिष्टनिर्देशः अयम् ।
 अ* अ* अ ।
 सः अनेकाल्शित् सर्वस्य इति सर्वादेशः भविष्यति ।
 लङ्वदतिदेशे जुस्भावप्रतिषेधः ।
 लङ्वदतिदेशे जुस्भावस्य प्रतिषेधः वक्तव्यः ।
 यान्तु वान्तु ।
 लङः शाकटायनस्य एव इति जुस्भावः प्राप्नोति ।
 उत्ववचनात् सिद्धम् ।
 उत्वम् अत्र बाधकम् भविष्यति ।
 अनवकाशाः हि विधयः बाधकाः भवन्ति ।
 सावकाशम् च उत्वम् ।
 कः अवकाशः ।
 पचतु पठतु ।
 अत्र अपि इकारलोपः प्राप्नोति ।
 तत् यथा एव उत्वम् इकारलोपम् बाधते एवम् जुस्भावम् अपि बाधते ।
 न बाधते ।
 किम् कारणम् ।
 येन न अप्राप्ते तस्य बाधनम् भवति ।
 न च अप्राप्ते इकारलोपे उत्वम् आरभ्यते ।
 जुस्भावे पुनः प्राप्ते च अप्राप्ते च ।
 अथ वा पुरस्तात् अपवादाः अनन्तरान् विधीन् बाधन्ते इति एवम् उत्वम् इकारलोपम् बाधते जुभावम् न बाधते ।
 एवम् तर्हि वक्ष्यति तत्र लङ्ग्रहणस्य प्रयोजनम् ।
 लङ् एव यः लङ् तत्र यथा स्यात् ।
 लङ्वद्भावेन यः लङ् तत्र मा भूत् इति ।
 हिन्योः उत्वप्रतिषेधः ।
 हिन्योः उकारस्य प्रतिषेधः वक्तव्यः ।
 लुनीहि लुनानि ।
 एः उः इति उत्वम् प्राप्नोति ।
 न वा उच्चारणसामर्थ्यात् ।
 न वा वक्तव्यः ।
 किम् कारणम् ।
 उच्चारणसामर्थ्यात् अत्र उत्वम् न भविष्यति ।
 अलघीयः च एव हि इकारोच्चारणम् उकारोच्चारणात् ।
 इकारम् च उच्चारयति उकारम् च न उच्चारयति ।
 तस्य एतत् प्रयोजनम् उत्वम् मा भूत् इति ।
 एतः ऐत्वे आद्गुणप्रतिषेधः ।
 एतः ऐत्वे आद्गुणस्य प्रतिषेधः वक्तव्यः ।
 पचाव इदम्
 ।
 पचाम इदम्
 ।
 आद्गुणे कृते एत ऐत् इति ऐत्वम् प्राप्नोति ।
 न वा बहिरङ्गलक्षणत्वात् ।
 न वा वक्तव्यः ।
 किम् कारणम् ।
 बहिरङ्गलक्षणत्वात् ।
 बहिरङ्गलक्षणः आद्गुणः अन्तरङ्गलक्षणम् ऐत्वम् ।
 असिद्धम् बहिरङ्गम् अन्तरङ्गे ।
 यासुडादेः सीयुट्प्रतिषेधः ।
 यासुडादेः सीयुटः प्रतिषेधः वक्तव्यः ।
 चिनुयुः सुनुयुः ।
 लिङः सीयुट् इति सीयुट् प्राप्नोति ।
 न वा वाक्यापकर्षात् ।
 न वा वक्तव्यः ।
 किम् कारणम् ।
 वाक्यापकर्षात् ।
 वाक्यापकर्षात् यासुट् सीयुटम् बाधिष्यते ।
 सुट्तिथोः तु अपकर्षविज्ञानम् ।
 सुटः तिथोः तु अपकर्षः विज्ञायेत ।
 कृषीष्ट कृषीष्ठाः ।
 अनादेः च सुड्वचनम् ।
 अनादेः च सुट् वक्तव्यः ।
 कृषीयास्ताम् कृषीयास्थाम् ।
 तकारथकारादेः लिङः इति सुट् न प्राप्नोति ।
 न वा तिथोः प्रधानभावात् तद्विशेषणम् लिङ्ग्रहणम् ।
 न वा वक्तव्यम् ।
 किम् कारणम् ।
 तिथोः प्रधानभावात् ।
 तिथौ एव तत्र प्रधानम् ।
 तद्विशेषणम् लिङ्ग्रहणम् ।
 न एवम् विज्ञायते ।
 तकारथकारयोः लिङः इति ।
 कथम् तर्हि ।
 तकारथकारयोः सुट् भवति तौ चेत् लिङः इति ।
 किमर्थम् यासुटः ङित्त्वम् उच्यते ।
 यासुटः ङिद्वचनम् पिदर्थम् ।
 पिति वचनानि प्रयोजयन्ति ।
 अथ किमर्थम् उदात्तवचनम् क्रियते ।
 उदात्तवचनम् च ।
 किम् ।
 पिदर्थम् एव ।
 आगमानुदात्तार्थम् वा ।
 अथ वा एतत् ज्ञापयति आचार्यः आगमाः अनुदात्ताः भवन्ति इति ।
 असति अन्यस्मिन् प्रयोजने ज्ञापकम् भवति ।
 उक्तम् च एतत् यासुटः ङिद्वचनम् पिदर्थम् उदात्तवचनम् च इति ।
 शक्यम् अनेन वक्तुम् यासुट् परस्मैपदेषु भवति अपित् च लिङ् भवति इति ।
 सः अयम् एवम् लघीयसा न्यासेन सिद्धे सति यत् गरीयांसम् यत्नम् आरभते तत् ज्ञापयति आचार्यः आगमाः अनुदात्ताः भवन्ति ।
 किम् इदम् जुसि आकारग्रहणम् नियमार्थम् आहोस्वित् प्रापकम् ।
 कथम् च नियमार्थम् स्यात् कथम् वा प्रापकम् ।
 यदि सिज्ग्रहणम् अनुवर्तते ततः नियमार्थम् ।
 अथ निवृत्तम् ततः प्रापकम् ।
 कः च अत्र विशेषः ।
 जुसि आकारग्रहणम् नियमार्थम् इति चेत् सिज्लुग्ग्रहणम् ।
 जुसि आकारग्रहणम् नियमार्थम् इति चेत् सिज्लुग्ग्रहणम् कर्तव्यम् ।
 आतः सिज्लुगन्तात् इति वक्तव्यम् ।
 इह मा भूत् ।
 अकार्षुः अहार्षुः ।
 अस्तु तर्हि प्रापकम् ।
 प्रापकम् इति चेत् प्रत्ययलक्षणप्रतिषेधः । प्रापकम् इति चेत् प्रत्ययलक्षणप्रतिषेधः वक्तव्यः ।
 अभूवन् इति प्रत्ययलक्षणेन जुस्भावः प्राप्नोति ।
 एवकारकरणम् च ।
 एवकारकरणम् च कर्तव्यम् ।
 लङः शाकटायनस्य एव इति ।
 नियमाऋथः पुनः सति न अर्थः एवकारेण ।
 ननु च प्रापके अपि सति सिद्धि विधिः आरभ्यमाणः अन्तरेण एवकारम् नियमार्थः भविष्यति ।
 इष्टतः अवधारणार्थः तर्हि एवकारः कर्तव्यः ।
 यथा एवम् विज्ञायेत लङः शाकटायनस्य एव ।
 मा एवम् विज्ञायि लङः एव शाकटायनस्य इति ।
 किम् च स्यात् ।
 लुङः शाकटायनस्य न स्यात् ।
 अदुः अपुः अधुः अस्थुः ।
 लङ्ग्रहणम् च ।
 लङ्ग्रहणम् च कर्तव्यम् ।
 लङः शाकटायनस्य एव इति ।
 नियमार्थे पुनः सति न अर्थः लङ्ग्रहणेन ।
 आतः ङितः इति वर्तते ।
 न च अन्यः आकारात् अनन्तरः ङित् अस्ति अन्यत् अतः लङः ।
 अस्तु तर्हि नियमार्थः ।
 ननु च उक्तम् जुसि आकारग्रहणम् नियमार्थम् इति चेत् सिज्लुग्ग्रहणम् इति ।
 न एषः दोषः ।
 तुल्यजातीयस्य नियमः ।
 कः च तुल्यजातीयः ।
 यः द्वाभ्याम् अनन्तरः आतः च सिचः च ।
 अथ तत् एवकारकरणम् न एव कर्तव्यम् ।
 कर्तव्यम् च ।
 किम् प्रयोजनम् ।
 उत्तरार्थम् ।
 लिट् च लिङ् आशिषि आर्धधातुकम् एव यथा स्यात् ।
 इतरथा हि वचनात् आर्धधातुकसञ्ज्ञा स्यात् तिङ्ग्रहणेन च ग्रहणात् सार्वधातुकसञ्ज्ञा ।
 अथ तत् लङ्ग्रहणम् न एव कर्तव्यम् ।
 कर्तव्यम् च ।
 किम् प्रयोजनम् ।
 लङ् एव यः लङ् तत्र यथा स्यात् ।
 लङ्वद्भावेन यः लङ् तत्र मा भूत् इति ।
 आर्धधातुकसञ्ज्ञायाम् धातुग्रहणम् ।
 आर्धधातुकसञ्ज्ञायाम् धातुग्रहणम् कर्तव्यम् ।
 धातोः परस्य आर्धधातुकसञ्ज्ञा यथा स्यात् ।
 इह मा भूत् ।
 वृक्षत्वम् वृक्षता इति ।
 क्रियमाणे च अपि धातुग्रहणे स्वादिप्रतिषेधः ।
 स्वादीनाम् प्रतिषेधः वक्तव्यः ।
 इह मा भूत् ।
 लूभ्याम् लूभिः इति ।
 अनुक्रान्तापेक्षम् शेषग्रहणम् ।एवम् अपि अग्निकाम्प्यति वायुकाम्यति इति प्राप्नोति ।
 तस्मात् धातुग्रहणम् कर्तव्यम् ।
 न कर्तव्यम् ।
 आ तृतीयाध्यायपरिसमाप्तेः धात्वधिकारः प्रकृतः अनुवर्तते ।
 क्व प्रकृतः ।
 धातोः एकाचः हलादेः इति ।
 एवम् अपि श्रीकाम्यति भूकाम्यति इति प्राप्नोति ।
 तद्विधानात् सिद्धम् ।
 विहितविशेषणम् धातुग्रहणम् ।
 धातोः यः विहितः इति ।
 धातोः एषः विहितः ।
 सङ्कीर्त्य धातोः इति एवम् यः विहितः इति.
